{"type":"question","id":1011,"title":"大乱者救中国之妙药也！代为新年献词","uid":15,"topics":[134,644],"contents":"大乱者救中国之妙药也<br>\n作者：黄侃　　<br>\n<br>\n中国情势，事事皆现死机，处处皆成死境，膏肓之疾，已不可为。然犹上下醉梦，不知死期之将至。长日如年，昏沉虚度，软痈一朵，人人病夫。此时非有极大之震动，极烈之改革，唤醒四万万人之沉梦，亡国奴之官衔，行见人人欢戴而不自知耳。和平改革既为事理所必无，次之则为无规则之大乱，予人民以深痛巨创，使至于绝地，而顿易其亡国之观念，是亦无可奈何之希望。故大乱者，实今日救中国之妙药也。呜呼！爱国之志士乎？救国之健儿乎！和平已无可望矣！国危如是，男儿死耳，好自为之，毋令黄祖呼佞而已。<br>\n<br>\n原载《大江报》1911年7月26日<br>","date":"2019-01-01","agreeCount":2,"discussionCount":0}