{"type":"question","id":23854,"title":"如何看待鲍鹏山？","uid":17605,"topics":[4960],"contents":"&nbsp; 最近鲍鹏山关于雷雷的言论，我觉得让他处在风口浪尖。鲍鹏山教授是研究古籍的，但同时也是一位普世价值的捍卫者，这些年来，鲍老师的言论一直犀利。现在的环境，很像龚自珍所言。<br>\n&nbsp; &nbsp;乙丙之际箸议第九 <br>\n&nbsp; 龚自珍 <br>\n<br>\n&nbsp; &nbsp;吾闻深于《春秋》者，其论史也，曰：书契以降，世有三等；三等之世，皆观其才。才之差，治世为一等，乱世为一等，衰世为一等。 <br>\n<br>\n&nbsp; &nbsp;衰世者，文类治世，名类治世，声音笑貌类治世。黑白杂而五色可废也，似治世之太素；宫羽淆而五声可铄也，似治世之希声；道路荒而畔岸隳，似治世之荡荡便便；人心混混而无口过也，似治世之不议。左无才相，右无才史，阃无才将，庠序无才士，陇无才民，廛无才工，衢无才商，抑巷无才偷，市无才驵，薮泽无才盗；则非但尟君子，抑小人甚尟。当彼其世也，而才士与才民出，则百不才督之、缚之，以至于戮之。戮之非刀、非锯、非水火，文亦戮之，名亦戮之，声音笑貌亦戮之。戮之权不告于君，不告于大夫，不宣于司市，君大夫亦不任受。其法亦不及于要领，徒戮其心，戮其能忧心、能愤心、能思虑心、能作为心、能有廉耻心、能无渣滓心。又非一日而戮之，乃以渐，或三岁而戮之，十年而戮之，百年而戮之。才者自度将见戮，则蚤夜号以求治；求治而不得，悖悍者则蚤夜号以求乱。夫悖且悍，且睊然眮然以思世之一便己，才不可问矣。曏之人，聒有辞矣。然而起视其世，乱亦竟不远矣。 <br>\n<br>\n&nbsp; 是故智者受三千年史氏之书，则能以良史之忧忧天下。忧不才而庸，如其忧才而悖；忧不才而众怜，如其忧才而众畏。履霜之屩，寒于坚冰；未雨之鸟，戚于飘摇；痹痨之疾，殆于痈疽；将萎之华，惨于槁木。三代神圣，不忍薄谲士、勇夫，而厚豢驽羸。探世变也，圣之至也。","date":"2020-04-19","agreeCount":2,"discussionCount":0}