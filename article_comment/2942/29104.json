{"type":"article_comment","id":29104,"parentType":"article","parentId":2942,"uid":7878,"contents":"冇用㗎，做好自己啦。我地冇辦法好似台灣咁可以捐款捐頭盔，最多衹能夠影相畀你地連儂牆。而且因為冇大台，你地永遠冇辦法用呢種方法同天琦佢地割席，喺符號政治之下更激進嘅本土派聲浪會蓋過其他人。呢个雖係人性使然，放喺法治社會亦屬於言論自由嘅一部分，但係喺大陸就唔會理解並非所有非建制派都係本土派（更唔好講陳雲同其他幾种主張嘅區別啦）。佢地會問既然你地唔支持獨立又點解同本土派一齊要上街呢？中聯辦幅牆上面寫住“支那”兩個字，點解我地係“支那”，香港人就唔係“支那”呢？日治歷史先唔好講，你地父母係咪“支那人”啊？你阿爺係咪“支那人”啊？點駁呢？你話要唔係要獨立係要真普選，班本土仲話普選以後第一件事係獨立公投，過半年輕群體支持獨立。雖然呢啲都未必係所有人嘅觀點，你點駁呢？佢地又點理解呢？","date":"2019-08-08","agreeCount":2,"discussionCount":0}