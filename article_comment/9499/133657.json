{"type":"article_comment","id":133657,"parentType":"article","parentId":9499,"uid":12700,"contents":"以下摘自沈旭辉fb<br>\n<br>\n【究竟區選算唔算大勝？】<br>\n<br>\n我並無專門研究選舉，以下只係個人觀察，專業既搵返蔡子強。😂<br>\n<br>\n1. 建制不可能撼動既鐵票，內部評估，大約有35%，核爆都唔割，包括組織票、老人院票、新移民票、大灣區票、極端意識形態票（又名屈小姐票）。跌破35%幾乎唔可能。<br>\n<br>\n2. 如果建制盡攬淺藍到淺黃，最盡大概可以去到60%，再上嗰40%非建制好solid。呢個光譜主要訴求，包括穩定、溫情，唔太影響呢啲嘢前提下，都會講下價值、公義。反送中運動，有林鄭神助攻，基本上係非建制派盡攬淺黃、淺藍光譜，先有200萬人遊行。假如616之後一個星期選舉，建制可能得返35%得票，咁議席可能比依家58席再減半，得返6%。<br>\n<br>\n3. 西環指揮既配票制度超級完善，亦有用大數據，只係當事人都未必知。據建制朋友私下講（當然自己FC），到8月底，運動開始更多衝擊既時候，佢地內部評估係，當刻區選最少比原議席輸多40席、最多輸多80席，但後者已經有危機，因為非建制派只要同「建制中間派」（自由黨、實證圓桌、專業動力、個別獨立候選人）聯手，都可能得到多數。由於選委議席係西環重要KPI，要確保萬無一失，就開始有「選定唔選」兩手準備。<br>\n<br>\n4. 到11月，建制評估係越來越有信心，相信運動越來越多暴力，會令淺藍、淺黃選民歸隊，開始同自己人照肺，話唔好有幻想唔使選。到左過去兩個星期，經過三罷、堵路，更加自信民意逆轉，據說某中央領導人傳話，都話相信結果唔會太差；而美國國會極速通過法案，又多咗制約。於是西環落order，份份報紙賣廣告，自己搞變相公投，覺得假如keep到46-48%選票，加上堵路令自發投票無咁方便、投票率唔太高，頂多都係輸幾十席，然後宣傳一切如常，就咁翻盤。<br>\n<br>\n5. 最終結果顯示，西環計錯咗三樣嘢：第一係投票率超過70%，前所未有，足以抵銷所有鐵票效應；第二係高估非建制陣營、和勇之間既分裂，比自己big data誤導返；第三係高估咗歸隊既淺藍淺黃，最後有41%，反映淺黃完全無歸隊，淺藍亦歸唔晒，大家對「止暴制亂」既反感，遠大於北京自己呃自己既想像；即使真係催咗一啲本來唔投票既淺藍，亦比高投票率offset咗。<br>\n<br>\n6. 同上屆2015年區選相比，當時雨傘之後，建制居然得到60%選票，就係盡攬淺藍、淺黃，加上區議會講求「非政治性」街坊服務，同埋非建制陣營運動後嚴重分裂、無咗投票意欲，先有呢個效果。但去返2016年立法會選舉，建制直選+中間友好，又係得返44%。所以今次區議會選舉，令建制由60%打落41%，喺咁既氣氛之下，依然係超乎想像既完美結局。<br>\n<br>\n7. 今後策略，必須固化呢25%淺黃淺藍支持運動，呢個階層有知識、有資源、有國際網絡，足以影響根本momentum同國際輿論，唔好下下鬧走佢地，佢地呢個階層好要無謂既尊嚴，但其實只要方法得宜，可以極速覺醒（同接受好多嘢）。只要呢個真香港人光譜可以長存唔割，逐步建立種種infrastructure例如經濟體、海外體，聯繫國際線防止北京鎮壓，和勇合一唔忽然升溫（即係需要慢慢升）唔忽然散水（即係需要keep住momentum），持久戰以年做單位，香港人，應該唔會輸。<br>\n<br>\n8. 如果進取啲，建制鐵票當中，組織票無可能搶、屈票無可救藥，最容易埋手其實係老人院票，新移民住得耐亦會相信香港核心價值，再拉攏被清洗嘅商界，勤力啲，佢地降到30%就穩陣好多。<br>\n<br>\nPS：其實我係有mon 選票data同網絡data既，第一句純粹搞gag...... 但專業分析，始終搵番蔡生💪","date":"2019-11-25","agreeCount":4,"discussionCount":0}