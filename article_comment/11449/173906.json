{"type":"article_comment","id":173906,"parentType":"article","parentId":11449,"uid":25065,"contents":"敬白：<br>\n<br>\n時維臘月初月，仰瞻&nbsp; &nbsp; 諸君雅論，似未有攝敝慮者，敢奉下議，冀備&nbsp; &nbsp; 明聽。<br>\n<br>\n題主閣下指女權時流之弊，私謂得旨，然以時流之弊，恐未足遂盡棄扶弱之行。<br>\n<br>\n易女權以貧民、廢疾、孤寡等等，則其天能劣次同為顯實，乃至齊民之於爵貴、奴妾之於宗主，更為下矣。然則忍其遭欺侵，似非仁者之心量。<br>\n<br>\n若不忍而扶之，其所以扶者如題主閣下所論，誠為援虎排狼而已，其益亦罕。<b>然蓋有他法以扶翼也。教之養之，實之強之，使不復弱，則自免侵辱，未審題主閣下雅意云何？</b>人生而弱於犀豹虎象，然而不為之凌者，教訓之功也。今女子雖有所疲，善導而培，似亦能抗肩於當世。畢竟今世更倚用智，非徒施力也。<br>\n<br>\n驅虎噬狼固為不智，坐視侵亡似亦非仁。中道而行，仁之實之，疑為所宜。<br>\n<br>\n謹白","date":"2019-12-26","agreeCount":4,"discussionCount":0}