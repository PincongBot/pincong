{"type":"article_comment","id":142621,"parentType":"article","parentId":10002,"uid":19815,"contents":"<blockquote>中共国的宪法不是完全没用的，有用的部分如下：赋予共产党权利的；规定屁民义务的；禁止屁民做的。 </blockquote><br>\n君上大權<br>\n大清皇帝統治大清帝國，萬世一系，永永尊戴。<br>\n君上神聖尊嚴，不可侵犯。<br>\n欽定頒行法律及發交議案之權。凡法律雖經議院議決，而未奉詔命批准頒佈者，不能見諸施行。<br>\n召集、開閉、停展及解散議院之權。解散之時，即令國民重行選舉新議員，其被解散之舊議員，即與齊民無異，倘有抗違，量其情節以相當之法律處治。<br>\n設官制祿及黜陟百司之權。用人之權，操之君上，而大臣輔弼之，議院不得干預。<br>\n統率陸海軍及編定軍制之權。君上調遣全國軍隊，制定常備兵額，得以全權執行。凡一切軍事，皆非議院所得干預。<br>\n宣戰、講和、訂立條約及派遣使臣與認受使臣之權。國交之事，由君上親裁，不付議院議決。<br>\n宣告戒嚴之權。當緊急時，得以詔令限制臣民之自由。<br>\n爵賞及恩赦之權。恩出自君上，非臣下所得擅專。<br>\n總攬司法權。委任審判衙門，遵欽定法律行之，不以詔令隨時更改。司法之權，操諸君上，審判官本由君上委任，代行司法 。不以詔令隨時更改者，案件關係至重，故必以已經欽定法律為準，免涉紛歧。<br>\n發命令及使發命令之權。惟已定之法律，非交議院協贊奏經欽定時，不以命令更改廢止。法律為君上實行司法權之用，命令為上實行行政權之用，兩權分立，故不以命令改廢法律。<br>\n在議院閉會時，遇有緊急之事，得發代法律之詔令，並得以詔令籌措必需之財用。惟至次年會期，須交議院協議。<br>\n皇室經費，應由君上制定常額，自國庫提支，議院不得置議。<br>\n皇室大典，應由君上督率皇族及特派大臣議定，議院不得干預。<br>\n<br>\n<br>\n附臣民權利義務，其細目當于憲法起草時酌定。<br>\n臣民中有合於法律命令所定資格者，得為文武官吏及議員。<br>\n臣民於法律範圍以內，所有言論、著作、出版及集會、結社等事，均准其自由。<br>\n臣民非按照法律所定，不加以逮捕、監禁、處罰。<br>\n臣民可以請法官審判其呈訴之案件。<br>\n臣民應專受法律所定審判衙門之審判。<br>\n臣民之財產及居住，無故不加侵擾。<br>\n臣民按照法律所定，有納稅、當兵之義務。<br>\n臣民現完之賦稅，非經新定法律更改，悉仍照舊輸納。<br>\n臣民有遵守國家法律之義務。","date":"2019-11-30","agreeCount":0,"discussionCount":0}