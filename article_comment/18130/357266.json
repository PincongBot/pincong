{"type":"article_comment","id":357266,"parentType":"article","parentId":18130,"uid":25931,"contents":"<blockquote>“先刘媪尝息大泽之陂，梦与神遇。是时雷电晦冥，太公往视，则见蛟龙於其上。已而有身，遂产高祖。”&nbsp; --《史记》</blockquote><br>\n<br>\n<br>\n<blockquote>帝以晋哀帝兴宁元年岁在癸亥三月壬寅夜生，神光照室尽明，是夕甘露降于墓树。《南史》<br>\n</blockquote><br>\n<br>\n<br>\n<blockquote>住居白道南，数有赤光紫气之异，邻人以为怪，劝徙居以避之。皇考曰：\"安知非吉？\"居之自若。及神武生而皇妣韩氏殂，养于同产姊婿镇狱队尉景家。《北齐书》</blockquote><br>\n<br>\n<br>\n<blockquote>以唐大中六年岁在壬申，十月二十一日夜，生于砀山县午沟里。是夕，所居庐舍之上有赤气上腾。里人望之，皆惊奔而来，曰：“朱家火发矣！”及至，则庐舍俨然。既入，邻人以诞孩告，众咸异之。《旧五代史*梁书》</blockquote><br>\n<br>\n<br>\n<blockquote>太祖，宣祖仲子也，母杜氏。后唐天成二年，生于洛阳夹马营，赤光绕室，异香经宿不散。体有金色，三日不变。《宋史》</blockquote>","date":"2020-04-25","agreeCount":0,"discussionCount":0}