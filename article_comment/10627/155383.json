{"type":"article_comment","id":155383,"parentType":"article","parentId":10627,"uid":20036,"contents":"<blockquote>联邦政府的存在就是中央集权，而且美国建国以来，中央权力是在扩大的。再给你说个更接地气的设想：分裂之后...</blockquote><br>\n<br>\n哈哈，我来贴一段应景的，战国策，苏秦部分，讲当时诸国之间天天战乱，百姓痛恨的，苏秦得出的结论是狠狠的打才行，光讲道理没用<br>\n<br>\n苏秦曰：“臣固疑大王之不能用也！昔者神农伐补遂；黄帝伐涿鹿而禽蚩尤，尧伐驩兜，舜伐三苗，禹伐共工，汤伐有夏，文王伐崇，武王伐纣，齐桓任战而霸天下。由此观之，恶有不战者乎？古者使车毂击驰，言语相结，天下为一；约从连横，兵革不藏；文士并饬，诸侯乱惑；万端俱起，不可胜理。科条既备，民多伪态；书策稠浊，百姓不足；上下相愁，民无所聊。明言章理，兵甲愈起；辩言伟服，战攻不息。繁称文辞，天下不治；舌敝耳聋，不见成功；行义约信，天下不亲。于是乃废文任武，厚养死士；缀甲厉兵，效胜于战场。夫徒处而致利，安坐而广地，虽古五帝、三王、五霸，明主贤君，常欲坐而致之，其势不能；故以战续之。宽则两军相攻，迫则杖戟相撞，然后可建大功。是故兵胜于外，义强于内，威立于上，民服于下。今欲并天下，陵万乘，诎敌国，制海内，子元元，臣诸侯，非兵不可。今之嗣主，忽于至道，皆惛于教，乱于治，迷于言，惑于语，沈于辩，溺于辞；以此论之，王固不能行也。”","date":"2019-12-08","agreeCount":0,"discussionCount":0}