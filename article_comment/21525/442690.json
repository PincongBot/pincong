{"type":"article_comment","id":442690,"parentType":"article","parentId":21525,"uid":52806,"contents":"<a href=\"/article/item_id-442576#\" title=\"/article/item_id-442576#\"><blockquote>錄音梗係少得滯啦，一定大把重音字，好混淆好鬧較嘅。九音造拼音都係少咗啲，不過可能好似日本咁樣加幾個漢...</blockquote></a><br>\n唔需要, 拼音文字唔一定\"意思嚴謹\", 歐洲語文係因為經過文藝復興同工業革命之後, 先因為日常需要, 而令啲terms definition 變得嚴謹, 而呢點同係唔係拼音文字根本無關係. 如果唔改本身骨幹嗰套差不多先生, 畀你轉咗拼音文字都係一樣唔嚴謹, 越南文已經係一個好例子. 比如: 冰 = Nước đá, 但日常佢哋只會叫 đá, 但 單係 đá 其實literally 係\"石\", 睇上文下理先知係乜. 而且\"古文化connection\" 呢個問題, 都係解決唔到. 所以用返漢字基本上無問題. 而且你覺得有\"意思唔夠嚴謹\" 問題. 呢樣嘢華夏古文化都出現過. 比如易經嘅\"兌卦\". 兌, 可以引申為今日嘅\"說\" 同 \"悅\". 周代時嘅\"兌\", 係同時有說同悅兩個意思, 當時係要睇上文下理先知講乜. 但古人後來用\"造新字\"去解決. 呢個亦係好多字繁化嘅原因. 今時今日有無人會將\"說\" 同 \"悅\" 撈亂? 唔會吖嘛. 所以, 我哋只需要clear the definition of 每一個 term 就得.<br>\n--------------------------------------------------------------------------<br>\n韓文\"防水\" 同 \"放水\" 因為同音, 而喺技術文件上出過問題, 相信蔥友們應該都有聽過<br>\n另外, 例子如 越南文 Đông y / Đồng ý, 聲調係唔同, 但手寫的話, 已經變咗要睇你手字寫得有幾衰或幾好. <br>\n前者係\"東醫\"(即我哋叫嘅中醫), 後者係\"同意\".<br>\n明明漢字咁唔同嘅嘢, 搞到咁鬼似, 為乜呢?<br>\n--------------------------------------------------------------------------<br>\n如果你講到日文的話, 咁首先你要睇返日文本身係乜嚟.<br>\n日文喺美國改造佢之前, 幾乎係全漢字咁滯<br>\n但係<br>\n日文本身一個漢字, 好多時都有幾個音. 比如\"川\", 解河流. 但佢有一個似漢字音嘅tsu. 亦有一個佢用原生日本口語借寄入去\"川\"嘅發音\"kawa\". 所以用日文去做參考, 會有問題. 因為日文將堆原有借寄入漢字嘅, 轉做平假名, 可以完全無問題. 但漢字並無咁嘅基礎","date":"2020-07-17","agreeCount":1,"discussionCount":0}