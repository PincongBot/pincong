{"type":"article_comment","id":468751,"parentType":"article","parentId":22834,"uid":1789,"contents":"所有語言都喺神創造架，都可以用嚟承載神嘅話；粵語喺工具，文化喺內容，你就唔比我用自己嘅工具嚟承載我自己嘅文化（無論喺咪你哋口中嘅「漢語文化」）？<br>\n<br>\n而且正所謂高山流水、下里巴人各有所好，文化喺通過年日自行累積而成，唔應該由一個政府用暴力同真正詭詐果種「政治」強行施與。港英時代從來都冇眨低粵語嘅任何使用方式，而喺留比學者同文人自行品評。<br>\n<br>\n仲有，憑咩依託你哋嘅「漢語文化」等於不能使用純粵語寫作？況且香港乃華洋雜處之地，中英夾雜無可厚非。你唔比我哋承繼其他文化？今日動用國家機器反對外來文化嘅注入（像以前儒家文化相關嘅白話同文言一樣），明日會唔會查禁埋外來思想，話「英國嘅海洋文化只會抽去粵語嘅生命力，令佢失去中華文明嘅根」？<br>\n<br>\n（睇完不爽到由本來想用一般嘅中文變成用純粵語嚟寫）","date":"2020-08-12","agreeCount":10,"discussionCount":0}