{"type":"article_comment","id":289780,"parentType":"article","parentId":15903,"uid":25065,"contents":"殺親之仇，不共戴天。百世之仇，猶可報也。能報而不報，是為至德。不能而言恕，是為至賤。<br>\n<br>\n《臺灣外史•劉氏女》<br>\n<br>\n劉氏，臺灣鎮總兵廷斌之女也，隨任臺陽。父沒，眷屬十七人，以道光八年春，買舟內渡。至海遇盜，盡殺之；女以麗免。一客附舟哀求，盜擠於岸。虜女及橐，至安海，買巨宅居之；凡十餘年，生四子，無有知者；盜亦不疑。一日，女赴觀音寺禮佛，儀從渲赫，僧以富家婦也，躬自獻茶。女顧之，輒愕眙。及歸，省遇害事，知為附舟客。越日復往，命僧導觀寺內，屏人與語；即授一牒，戒毋洩。僧夜走數十里，入泉州，投牒知縣，且告群盜聚飲期。遣役捕之，盡得。一鞫而服，悉誅之，並縶四子。問何以處之吾忍辱十數年，為仇未報爾。若豈子哉？』遂手刃之，而後自經。有司以聞，奉旨旌表。<br>\n<br>\n連橫曰：吾讀史，每至復仇之事，未嘗不慷慨起舞。豫讓之義，聶政之武，人多稱之。而求之巾幗，則龐娥以後數人而已。嗚呼！若劉女者，可謂能智、能勇者矣。身陷盜穴，從容不驚，卒能親報大讎，而刃其孽。何其烈耶！世之懦夫，可以立矣。","date":"2020-03-10","agreeCount":1,"discussionCount":0}