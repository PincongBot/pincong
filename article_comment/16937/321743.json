{"type":"article_comment","id":321743,"parentType":"article","parentId":16937,"uid":25264,"contents":"關於「連登開放非ISP email」，其實我間中都有借朋友ac上連登，不過傾嘅都係香港嘢😂。呢個方案最大的缺陷係連登等登畢竟係香港人嘅討論區，就算可以開放精神脫支嘅廣東人開ac，如果一路出廣東相關嘅post會有種「鳩佔鵲巢」、「off topic」嘅感覺。其次，連登畢竟係商業公司，ISP email/大學email？相當於實名制，淪陷區人可能會唔放心。最後，如果可以基於政治立場修改規制開放部分廣東人入登，連登仔可能會有意見（？）（<s>比如廣東咪一樣係<mark>支那</mark></s>），而且會落人口實。因爲嚴格嚟講，連登站務係算政治中立。未來如果真係開放廣東人入登，都應該係以「外交」爲主，討論「粵港連線」之類嘅議題。<br>\n<br>\n關於「品蔥粵版」，我個人有所顧慮嘅都係社群文化方面嘅問題。我自己喺品蔥講嘢嘅時候，其實都係設定立場爲「大中華地區」中嘅獨派之一，注重嘅係與各路獨派連線（即係玩外交），從更宏觀嘅「中國解體」、「東亞聯盟」嘅角度切入，而唔係粵語人圍爐。所以我除咗喺粵語相關嘅貼文同埋覆粵語人以外，基本上都唔會打粵文。因爲我嚟得品蔥，爲嘅係同大中華地區嘅「反賊」一齊討論。令我開始思考唔同討論區之間社群文化差異嘅契機其實係cansinlej君嘅「Galden Jai」事件。<br>\n<br>\n長遠嚟講，呢個X登反而唔係以政治爲主，而係以「繁中粵文」爲主流語言，吸引「知港派粵人」和「願意打聯粵戰線嘅香港人」爲核心用戶，喺中共不斷蠶食廣東本土文化嘅今日，重拾昔日粵港之間嘅聯繫，粵語文化反攻大陸。","date":"2020-03-29","agreeCount":2,"discussionCount":0}