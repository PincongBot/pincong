{"type":"article_comment","id":441742,"parentType":"article","parentId":21682,"uid":53280,"contents":"生死之事非為交易，此種譬喻實為不仁，由此言之，救人命而犧牲自己者，猶該以其人命補償？所謂交易，唯以一易一，互相交利為最善。而殺人償命，無非彼奪我一物，我奪彼一物，以平忿怨而已，誠然未有實利可言。然除利外，於道義則有之。死刑即有，天下人莫不畏死，所以不敢犯致死之罪，其中有以為不得已者，亦有以為己罪實該死者，前者畏死，後者恥死，恥死者並非惡死之果，乃是惡死之因。惡死之因者，惡有罪，又非惡有刑，此之人固是大善大賢，或不意魯莽為賊，或中途徹底悔悟，畫地自牢，有坦然坐罪捨生之志。試觀今天下囚徒，非死刑者，固不以為然，死刑者，能自覺此道亦少之又少，況彼之心志真假尚無稽證之法，死刑確乎不可廢除。我輩務在明正坐罪，而盡量減省死刑，再者培育國民自恥之心，化以善性。天下多一明恥之囚，則少一喪德之鬼；天下少一兩死之獄，則多一兩利之機。死者固不可以生，以死易死，竟亦是死，所為在於止減奸邪，保全生者，故而死刑非交易之術，乃是好生之具。倘若未來能得一具，其質優於死刑，何以不去死刑？固應去之，然非在今日。<br>\n<hr><br>\n<hr>","date":"2020-07-16","agreeCount":0,"discussionCount":0}