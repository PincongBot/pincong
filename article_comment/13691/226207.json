{"type":"article_comment","id":226207,"parentType":"article","parentId":13691,"uid":16572,"contents":"皇 後 麗 媛<br>\n<br>\n<br>\n全國政協委員嘅港區特邀委員一席難求，榜上有名嘅，又點可以唔為國家效力？網上資料顯示係香港德輝國際（集團）總裁嘅佘德聰，噚日喺政協港區小組會議中提到，港人喺回歸後都係「國民」，無論一國一制抑或一國兩制，愛國都係基本義務，覺得香港應該關注幼兒嘅愛國情感教育，從小培養同激發幼兒嘅愛國情懷。<br>\n呢位福建幫繼而提出大膽建議，指中央政府喺適當時間，促使特區政府去掉殖民符號，包括街道名同地名等。嘩，羅大佑回歸前唱過嘅「但是旺角可能要換換名字」歌詞，竟然真係殺到埋身，自然又惹嚟政界議論紛紛，去殖化一直係中共喺特區回歸後要推行嘅目標，𠵱家有政協委員代表提議，特區政府點敢唔遵從。<br>\n有啲網民好有心，為免特區政府為街道改名頭痕，提供唔少貼市好建議，除咗好貼合中共政局的「雜種道」，就連習大大另一半都關顧埋，用彭麗媛代替皇后變成「麗媛大道東／中」，八方唔知大家點睇，但有網民感嘆話「人心唔想回歸，改咩名都冇用」，相信都講中大家嘅心聲。<br>\n<br>\nsource：https://hk.news.appledaily.com/local/daily/article/20180305/20322642","date":"2020-02-04","agreeCount":1,"discussionCount":0}