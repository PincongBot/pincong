{"type":"article_comment","id":312291,"parentType":"article","parentId":16671,"uid":13746,"contents":"宋朝时期的学生运动，还蛮有趣的。说着<mark>支那</mark>人如何如何不行的人，其行动力和见识，不如一千年前的“被愚民”的市民学生。<br>\n听说学生请愿，开封府<b>“军民不期而集者数万人”</b>逼迫朝廷让步。<br>\n<br>\n---<br>\n是日，太学生陈东率诸生数百人伏宣德门下，上书曰：「李纲奋勇不顾，以身任天下之重，所谓社稷之臣也。李邦彦、白时中、张邦昌、赵野、王孝迪、蔡懋、李棁之徒，庸缪不才，忌嫉贤能，动为身谋，不恤国计，所谓社稷之贼也。陛下拔纲为执政，中外相庆；而邦彦等疾如仇雠，恐其成功，因缘沮败，归罪于纲。夫一胜一负，兵家常势，岂可遽以此倾动任事之臣！且邦彦等必欲割地，曾不思河北实朝廷根本，无三关、四镇，是弃河北也。弃河北，朝廷能复都大梁乎！又不知割地之后，邦彦等能保金人不复改盟否也？窃思敌兵南向，大梁不可都，必将迁而之金陵，则自江以北，非朝廷有。况金陵正虑童贯、蔡攸、朱勔等往生变乱，虽欲迁而都之，又不可得，陛下将于何地奠宗社邪？<br>\n<br>\n邦彦等不为国家长久计，又欲沮纲成谋以快私愤。罢命一传，兵民骚动，至于流涕，咸谓不日为敌擒矣。罢纲非特堕邦彦等计中，又堕敌计中也。乞复用纲而斥邦彦等，且以阃外付种师道。宗社存亡，在此一举！」<br>\n<br>\n书奏，军民不期而集者数万人。会邦彦退朝，众数其罪，嫚骂，且欲殴之，邦彦疾驱以免。帝令中人传旨，可其奏。有欲散者，众哄然曰：「安知非伪邪？须见李右丞、种宣抚复用乃退。」吴敏传宣云：「李纲用兵失利，不得已罢之，俟金人稍退，令复职。」众犹莫肯去，方挝坏登闻鼓，喧呼动地。开封尹王时雍至，谓诸生曰：「胁天子可乎？胡不退？」诸生应之曰：「以忠义胁天子，不愈于以奸佞胁之乎？」复欲前殴之，时雍逃去。殿帅王宗濋恐生变，奏帝勉从之。帝乃遣耿南仲号于众曰：「已得旨宣李纲矣。」内侍朱拱之宣纲后期，众脔而磔之，并杀内侍数十人。纲惶惧入对，泣拜请死。<br>\n<br>\n帝即复纲右丞，充京城四壁守御使，纲固辞，帝不许，俾出外宣谕，众又愿见种师道，诏促师道入城弹压。师道乘车而至，众褰帘视之曰；「果我公也！」始相率声喏而散。<br>\n<br>\n<br>\n《续资治通鉴·九十六》","date":"2020-03-23","agreeCount":1,"discussionCount":0}