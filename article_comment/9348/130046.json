{"type":"article_comment","id":130046,"parentType":"article","parentId":9348,"uid":19992,"contents":"<blockquote>抑貴國自古稱禮儀國，聖主明王世之繼出，一尊信義，重禮讓。今蔑視他邦，而徒自尊大，其悖德背義莫甚矣。是以上天厭其德，下民倦其治，將卒離心，不肯致心，故出外之師，敗於牙山，殲于豐島，潰於平壤，溺于海洋。每戰敗衄，取笑萬國。是蓋滿清氏之命運已盡，而天下與棄之因也。我日本應天從人，大兵長驅。以問罪於北京朝廷，將迫清主面縛乞降，盡納我要求，誓永不抗我而後休矣。雖然，我國之所懲伐在滿清朝廷，不在貴國人民也；所願愛新覺羅氏，不及聳從士卒也。若謂不然，就貴國兵士來降者證之。</blockquote><br>\n《开诚忠告十八省之豪杰》---宗方小太郎（1894年10月作）","date":"2019-11-25","agreeCount":6,"discussionCount":0}