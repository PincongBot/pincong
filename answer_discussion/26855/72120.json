{"type":"answer_discussion","id":72120,"uid":6613,"date":"2019-06-27","contents":"儒家的孝并没有要求子女服从父母。<br>\n<br>\n曾子曰：“若夫慈爱、恭敬、安亲、扬名，则闻命矣。敢问子从父之令，可谓孝乎？”子曰：“是何言与，是何言与！昔者天子有争臣七人，虽无道，不失其天下；诸侯有争臣五人，虽无道，不失其国；大夫有争臣三人，虽无道，不失 其家；士有争友，则身不离于令名；父有争子，则身不陷于不义。则子不可以不争于父，臣不可以不争于君；故当不义，则争之。从父之令，又焉得为孝乎？”<br>\n——《孝经·谏诤》<br>\n<br>\n入孝出弟，人之小行也。上顺下笃，人之中行也；从道不从君，从义不从父， 人之大行也。若夫志以礼安，言以类使，则儒道毕矣。虽尧舜不能加毫末于是矣。 孝子所不从命有三：从命则亲危，不从命则亲安，孝子不从命乃衷；从命则亲辱， 不从命则亲荣，孝子不从命乃义；从命则禽兽，不从命则修饰，孝子不从命乃敬。 故可以从命而不从，是不子也；未可以从而从，是不衷也；明于从不从之义，而能 致恭敬，忠信、端悫、以慎行之，则可谓大孝矣。传曰：“从道不从君，从义不从父。”此之谓也。故劳苦、雕萃而能无失其敬，灾祸、患难而能无失其义，则不幸 不顺见恶而能无失其爱，非仁人莫能行。诗曰：“孝子不匮。”此之谓也。<br>\n——《荀子·子道》<br>\n<br>\n于礼有不孝者三，阿意曲从，陷亲不义，一不孝也。<br>\n——《孟子集注·离娄上》","parentType":"answer","parentId":26855}