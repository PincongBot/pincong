{"type":"answer_discussion","id":169056,"uid":25065,"date":"2020-01-25","contents":"辱承俯諮，伏奉所聞。里仁為美，擇不處仁，焉得智。又云士志於道而恥惡衣惡食者，未足與議。竊以斯二言可為志士立身之憑。在外無師友而見屈，在內何嘗得羣而不辱。遐邦遭無恃之憂，困學俗之羈，此二弊共國更熾，上無奧援每寸步難伸，攀競求進多靡所或恥。涉遠者衣食初難無慮，俯首慇懃，亦合未匱，而士務博觀，索籍為易，學林雖侷末規，且有所徇。若尊府明裕，允留家自習，又宜別論，猶恐獨學無友也。惟士處艱，須沛元神，乃克荷重厎修。旅外無恃，耗氣倍常，必制情慾，一旦溺人放身，難能救矣。愚陋未辨妥仄，昧罰謹陳","parentType":"answer","parentId":127683}