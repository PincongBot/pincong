{"type":"answer_discussion","id":168967,"uid":27156,"date":"2020-01-25","contents":"拜受高论。然于求学之事，如何选择？入必无教学相长之谊，各逐其利，更乏自由；出则罹尤于诸老，悬身海外，靡有亲旧。仆素计往马相伯之校为学，以其开放之声名及学术之成就耳。然观彼校之动静，或将折节事贼。今无硕师、贤执以游，虽欲献曝于仁义之士，良独难也。因思赴日、德习汉学，淹留其地；又恐德薄无以谋其身，不如屈身党国，再觅机缘。仆生驽钝，难以抉择，故斗胆上问。本欲私信致之，碍于站规，借楼言之，不胜惶恐。犹冀荃复。","parentType":"answer","parentId":127683}