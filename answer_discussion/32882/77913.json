{"type":"answer_discussion","id":77913,"uid":6640,"date":"2019-07-29","contents":"子路曰：「衛君待子而爲政，子將奚先？」<br>\n<br>\n子曰：「必也正名乎。」<br>\n<br>\n子路曰：「有是哉，子之迂也！奚其正？」<br>\n<br>\n子曰：「野哉，由也！君子於其所不知，蓋闕如也。名不正，則言不順；言不順，則事不成；事不成，則禮樂不興；禮樂不興，則刑罰不中；刑罰不中，則民無所措手足。故君子名之必可言也，言之必可行也。君子於其言，無所苟而已矣。」","parentType":"answer","parentId":32882}