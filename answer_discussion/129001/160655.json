{"type":"answer_discussion","id":160655,"uid":8987,"date":"2020-01-15","contents":"@26312:<br>\n<br>\n首先抱歉，我誤解左你嘅説話，以爲你話佢唔係香港人係因爲佢冇表態。<br>\n<br>\n至於點先算係真正嘅香港人呢個問題好複雜，你當我傻又好，無知又好，我唔識答，比唔到正確答案，亦都唔係我話事。<br>\n<br>\n但真係身份認同咁簡單？所謂嘅身份認同又係咩？即係自己覺得？如果你走去問鄧紫棋邊度人，佢實話自己係香港人；藍絲廢老都會話自己先係中國人，然後係香港人，即係佢地都冇撇除自己香港人呢個身份認同，但你受唔受？<br>\n<br>\n如果用價值觀去區分，即係藍絲廢老就唔屬於香港人？相信你都見過唔少係香港出世、有HKID，係香港生活左幾十年，但佢地撐7婆、撐黑警，所以從此以後就唔算香港人？譚詠麟、鍾鎮濤、任達華呢啲，又係唔係香港藝人？<br>\n<br>\n如果唔認同某個價值觀就唔可以話自己係果個地方嘅人，咁台灣人又點區分？國民黨支持者就唔係，民進黨支持者先係？美國人呢？奶共果堆全部唔算美國人？<br>\n<br>\n我所講嘅“事實”，即係客觀上啲人點睇。係鄧紫棋啲星馬泰嘅歌迷心目中，佢嘅標志就係“香港歌手”；係大部分人眼中，你有某個地方嘅國籍/身分證/係果度出世，佢地好有可能就會認爲你係果個地方嘅人，唔通你認識外國朋友嘅時候，問佢係邊度人會問埋佢個身份認同、政治立場加以確認？如果唔符合你嘅要求，係咪要話佢唔屬於果度？<br>\n<br>\n講到尾，佢係又點？唔係又點？係咪香港人，又或者點先算係香港人真係咁重要？","parentType":"answer","parentId":129001}