{"type":"answer_discussion","id":217933,"uid":6613,"date":"2020-03-04","contents":"儒家的鬼神观：<br>\n《尚书·虞夏书·尧典》：“肆类于上帝，禋于六宗,望于山川，遍于群神。”<br>\n《尚书·商书·伊训》：“呜呼！古有夏先后，方懋厥德，罔有天灾。山川鬼神，亦莫不宁，暨鸟兽鱼鳖咸若。于其子孙弗率，皇天降灾，假手于我有命，造攻自鸣条，朕哉自亳。惟我商王，布昭圣武，代虐以宽，兆民允怀。”<br>\n《尚书·商书·太甲》：“呜呼！惟天无亲，克敬惟亲。民罔常怀，怀于有仁。鬼神无常享，享于克诚。天位艰哉！德惟治，否德乱。与治同道，罔不兴；与乱同事，罔不亡。终始慎厥与，惟明明后。先王惟时懋敬厥德，克配上帝。”<br>\n《周易·彖传上·谦》：“天道亏盈而益谦，地道变盈而流谦，鬼神害盈而福谦，人道恶盈而好谦。谦尊而光，卑而不可逾，君子之终也。”<br>\n《周易·系辞》：“原始反终，故知死生之说；精气为物，游魂为变，是故知鬼神之情状。”<br>\n《论语·泰伯》：“子曰：‘禹，吾无间然矣。菲饮食而致孝乎鬼神，恶衣服而致美乎黼冕，卑宫室而尽力乎沟洫。禹，吾无间然矣。’”<br>\n《礼记·檀弓下》：“丧礼，哀戚之至也。节哀，顺变也；君子念始之者也。复，尽爱之道也，有祷祠之心焉；望反诸幽，求诸鬼神之道也；北面，求诸幽之义也。拜稽颡，哀戚之至隐也；稽颡，隐之甚也。饭用米贝，弗忍虚也；不以食道，用美焉尔。铭，明旌也，以死者为不可别已，故以其旗识之。爱之，斯录之矣；敬之，斯尽其道焉耳。重，主道也，殷主缀重焉；周主重彻焉。奠以素器，以生者有哀素之心也；唯祭祀之礼，主人自尽焉尔；岂知神之所飨，亦以主人有齐敬之心也。”<br>\n《礼记·礼运》：“是故夫礼，必本于天，殽于地，列于鬼神，达于丧祭、射御、冠昏、朝聘。”<br>\n《礼记·礼器》：“故君子有礼，则外谐而内无怨，故物无不怀仁，鬼神飨德。”<br>\n《礼记·乐记》：“大乐与天地同和，大礼与天地同节。和故百物不失，节故祀天祭地，明则有礼乐，幽则有鬼神。如此，则四海之内，合敬同爱矣。”<br>\n《礼记·中庸》：“鬼神之为德，其盛矣乎！视之而弗见；听之而弗闻；体物而不可遗。使天下之人，齐明盛服，以承祭祀。洋洋乎，如在其上，如在其左右。”<br>\n《礼记·中庸》：“故君子之道，本诸身，徵诸庶民。考诸三王而不缪，建诸天地而不悖。质诸鬼神而无疑，百世以俟圣人而不惑。”","parentType":"answer","parentId":191966}