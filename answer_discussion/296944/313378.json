{"type":"answer_discussion","id":313378,"uid":25065,"date":"2020-07-01","contents":"@Prosperus: 拜悉雅問。古人所難，今人所易。今忘川生知難古人之所難，雖失不遠矣。離篇專論，昔之宿儒所不敢輕為，為則夔一而足，堪後世法。今人學見愧古而獨尊作論，是知欺盜耳。善哉忘川生之能歸註疏舊式，辭用文言。不佞觀其書影，大旨不乖，細微似未得入。如「人生而雜乎羣品之間，神明斯起，萬端紛至」諸句。萬端至則有之矣，神明之起，誠非在雜羣之後也。雖然，其年尚少，循道以往，宜富所得。善人善取人善而誡其不善，不善人常執人惡而遺人之美。不佞惜未得忘川註電子全本，僅得預覽網路書影一二。君設有之，其可垂示、以慰區區向善之懷乎？","parentType":"answer","parentId":296944}