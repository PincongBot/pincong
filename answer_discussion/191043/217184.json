{"type":"answer_discussion","id":217184,"uid":6613,"date":"2020-03-04","contents":"@Dr喵斯林:<br>\n天之生民，非为王也；而天立王，以为民也。故其德足以安乐民者，天予之，其恶足以贼害民者，天夺之。《诗》云：“殷士肤敏，祼将于京，侯服于周，天命靡常。”言天之无常予，无常夺也。故封泰山之上，禅梁父之下，易姓而王，德如尧舜者，七十二人，王者，天之所予也，其所伐，皆天之所夺也，今唯以汤武之伐桀纣为不义，则七十二王亦有伐也，推足下之说，将以七十二王为皆不义也。<br>\n故夏无道而殷伐之，殷无道而周伐之，周无道而秦伐之，秦无道而汉伐之，有道伐无道，此天理也，所从来久矣，宁能至汤武而然耶！夫非汤武之伐桀纣者，亦将非秦之伐周，汉之伐秦，非徒不知天理，又不明人礼。礼，子为父隐恶，今使伐人者，而信不义，当为国讳之，岂宜如诽谤者，此所谓一言而再过者也。君也者，掌令者也，令行而禁止也，今桀纣令天下而不行，禁天下而不止，安在其能臣天下也！果不能臣天下，何谓汤武弒？<br>\n——董仲舒《春秋繁露·尧舜不擅移、汤武不专杀》<br>\n董仲舒的天人感应、“其德足以安乐民者，天予之，其恶足以贼害民者，天夺之。”学说，其实是将国家主权从君权当中分离了出来，君主仅仅有治权，而主权在于上天。天可以随时废黜无道的君主，改立有德者为君。","parentType":"answer","parentId":191043}