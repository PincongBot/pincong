{"type":"article","id":13524,"title":"提议！可以用三国演义第十七回进行冲塔！","uid":23862,"topics":[3755],"contents":"第十七回 袁公路大起七軍 曹孟德會合三將<br>\n<br>\n<blockquote>卻說曹兵十七萬，日費糧食浩大，諸郡又荒旱，接濟不及；操催軍速戰，李豐等閉門不出。操軍相拒月余，糧食將盡，致書於孫策，借得糧米十萬斛，不敷支散。管糧官任峻部下倉官王垕入稟操曰：「兵多糧少，當如之何？」操曰：「可將小斛散之，權且救一時之急。」垕曰：「兵士倘怨，如何？」操曰：「吾自有策。」<br>\n<br>\n垕依命，以小斛分散。操暗使人各寨探聽，無不嗟怨，皆言丞相欺眾。操乃密召王垕入曰：「吾欲問汝借一物，以壓眾心，汝必勿吝。」垕曰：「丞相欲用何物？」操曰：「欲借汝頭以示眾耳。」垕大驚曰：「某實無罪。」操曰：「吾亦知汝無罪，但不殺汝，軍必變矣。汝死後，汝妻子吾自養之，汝勿慮也。」垕再欲言時，操早呼刀斧手推出門外一刀斬訖，懸頭高竿，出榜曉示曰：「王垕故行小斛，盜竊官糧，謹按軍法。」於是眾怨始解。</blockquote><br>\n<br>\n这个很好理解，讽刺红十字会、中科院和湖北政府都只是出来挡枪的。<br>\n<br>\n<blockquote>操留荀彧在許都，調遣兵將，自統大軍進發。行軍之次，見一路麥已熟。民因兵至，逃避在外，不敢刈麥。操使人遠近遍諭村人父老，及各處守境官吏曰：「吾奉天子明詔，出兵討逆，與民除害。方今麥熟之時，不得已而起兵，大小將校，凡過麥田，但有踐踏者，並皆斬首。軍法甚嚴，爾民勿得驚疑。」百姓聞諭，無不歡喜稱頌，望塵遮道而拜。官軍經過麥田，皆下馬以手扶麥，遞相傳送而過，並不敢踐踏。<br>\n<br>\n操乘馬正行，忽田中驚起一鳩。那馬眼生，竄入麥中，踐壞了一大塊麥田。操隨呼行軍主簿，擬議自己踐麥之罪。主簿曰：「丞相豈可議罪？」操曰：「吾自製法，吾自犯之，何以服眾？」即掣所佩之劍欲自刎。眾急救住。郭嘉曰：「古者春秋之義，法不加於尊。丞相總統大軍，豈可自戕？」操沈吟良久，乃曰：「既春秋有法不加於尊之義，吾姑免死。」乃以劍割自己之發，擲於地曰：「割發權代首。」使人以發傳示三軍曰：「丞相踐麥，本當斬首號令，今割發以代。」於是三軍悚然，無不懍遵軍令。後人有詩論之曰：<br>\n<br>\n　　十萬貔貅十萬心，一人號令眾難禁。拔刀割發權為首，方見曹瞞詐術深。</blockquote><br>\n<br>\n这段比较隐晦，可以稍微改一下用来讽刺习维尼“亲自”指挥，虚伪之极。","date":"2020-02-01","agreeCount":15,"discussionCount":0}