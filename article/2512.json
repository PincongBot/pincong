{"type":"article","id":2512,"title":"連登文章備份 呢場運動令我睇清哂身邊所有假像 一百無 2019.7.22","uid":7066,"topics":[17],"contents":"係運動未爆發之前我生活仲好正常，唔知媽媽係藍絲，唔知身邊都係酒肉朋友，唔知同伴侶思想會分歧，做一個專心儲錢想創業上樓既傻仔<br>\n<br>\n以前既我係唔關心政治，直到69 612 梁天琦，我就由616開始一路都出，616個時都仲有幾個fd同伴侶出，但我之後明白佢地只係想出黎呃個like做下樣，我再點叫都唔出黎，個心真係好灰<br>\n<br>\n之後過左g20全球登報明白和理非根本唔會有人理，之後就不停睇梁天琦講既所有野，由71開始我就每次發夢都變左前線，但每次都係自己一個行呢條路，連叫女朋友做和理非佢都驚俾人拉唔出黎，但連文宣都唔做係度煲大陸劇，仲要每次發夢返黎都聽到媽媽睇住tvb鬧我地搞搞震<br>\n<br>\n直到琴日發完夢返屋企一路都有睇連登講元朗個邊啲情況，一路睇片睇到好嬲好嬲，點解香港發生咁既事身邊啲人都仲可以咁既態度，而岩先我媽媽仲可以對住佢地朋友講，因為我地搞事令到啲人唔撐示威者先打示威者，我唔知佢有冇睇到琴日啲片，但我聽完真係崩潰左，係咁喊個心俾火燒到仆街，我覺得我同佢地好遠開始陌生<br>\n<br>\n我唔知道我依家係咪算病態，我每星期最期待既唔係放假，而係同你地一齊發夢，就算每次都係隻身走出黎都唔會灰心，場運動完左我真係唔知點面對我人生，但我呢一刻最起碼知道既係我仲有良心我仲對得住香港人呢3隻字<br>\n<br>\n我同女朋友用同ac打完佢都會見到，但我真係無辦法我無其他渠道去呻，真係好辛苦好辛苦，原本我打算下年求婚但我覺得同佢越黎越遠，我真係唔知點做我好攰好攰，有冇人同我一樣都係處於長期一個人行路。<br>\n<br>\n點都好今個星期六我已經請定假，光復元朗警黑必須清算，但今次絲打最多做後援算，今次前線唔係講玩，鄉黑真係冇道德呢套唔同打狗，今個星期六係男人就企出黎，各位勇武巴打上齊gear，警察唔做既野我地自己做，光復香港 時代革命！","date":"2019-07-23","agreeCount":10,"discussionCount":0}