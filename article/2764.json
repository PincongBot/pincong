{"type":"article","id":2764,"title":"lihkg post 對不起 728我被捕了 【親身整合分享】","uid":8436,"topics":[17],"contents":"<a href=\"https://lihkg.com/profile/58430\" rel=\"nofollow noreferrer noopener\" target=\"_blank\">被遣返的旅人</a><br>\n<br>\n義士冇AC 代PO<br>\n<br>\n「對不起 我被檢控了<br>\n出嚟之前問過自己 如果告暴動 後唔後悔<br>\n當時仲覺得告就告 最多坐10年 坐10年都要出嚟<br>\n但當真係被起訴暴動 真係會好驚<br>\n如果而家尼一刻您問我 之後仲敢唔敢出嚟<br>\n對唔住 懦弱咁講 我唔敢 和理非遊行集會都唔敢了<br>\n是的 我的敵人成功了 我被噤聲了 還要是自我那一種<br>\n<br>\n在還押的50個多小時裡 有憤怒不甘害怕<br>\n但獨獨是沒有後悔 或許應該說 當後悔想萌芽的時候<br>\n腦海就會播「試問誰還未發聲」樂曲奏起便再沒後悔<br>\n我最怕最怕 是令關心我的人擔心受傷<br>\n我最怕最怕 是身邊朋友會因為我 而唔再企出嚟<br>\n30號當日 知道自己不準保釋 <br>\n最灰暗係唔知道自己要囚押幾耐<br>\n一年？四年？沒期限的等待最痛苦<br>\n但全靠您哋 企係警署門外幫手聲援 我哋先走到出嚟<br>\n所以求吓您哋 唔好因爲咁而放棄發聲嘅機會<br>\n我嘅機會用哂了 我要退下來了 現在交給您們<br>\n當然同時我亦希望您們抱持不被捕原則<br>\n44個人 不能再多了。<br>\n<br>\n同時 有啲分享整合想講返<br>\n以下留意事項求吓您哋每次發夢都照做<br>\n49個人被捕 冇一個事前覺得會係自己<br>\n所以唔好再疏忽了<br>\n<br>\n1.絕對不要帶八達通<br>\n講過好多次 用散錢用散錢<br>\n如果唔好彩被捕 八達通係好好嘅證據<br>\n為咗唔好唔記得唔小心用咗<br>\n就索性唔好帶出嚟啦<br>\n<br>\n2.律師電話必須寫手臂<br>\n唔好再話咩save係電話 袋住張卡啦<br>\n一旦被捕 電話即時熄機 仲可能會被警員沒收<br>\n至於咩袋住張卡 您雙手都比人落咗扣 仲搵咩卡<br>\n至於記實個電話 唔係唔得 但唔好驚上嚟咩都唔記得<br>\n所以最好就係用唔甩色嘅筆寫係手臂<br>\n<br>\n3.出門前電子產品放在一起<br>\n而家一旦被捕 分分鐘搜屋 728就係咁<br>\n所以最好一被捕 搵律師 比低屋企人電話律師<br>\n之後大家明 <br>\n利申 記得唔好妨礙司法公正就好<br>\n<br>\n4.帶1000蚊先出門口<br>\n一旦被捕 暴動可以1000蚊保釋<br>\n您夠錢就可以自簽 唔洗等到世界末日<br>\n<br>\n5.iPhone即刻較返10次密碼錯誤立即清機<br>\n如果您好有信心 您較5次都得<br>\n但一定要較最後洗機<br>\n係保障自己萬一被捕<br>\n<br>\n6.比定個人資料朋友<br>\n比定自己中英文全名 身分證號碼 幾個信得過嘅朋友<br>\n講到明幾耐冇回應 whatsapp單剔 電話熄機<br>\n就即刻拎您哋資料比律師<br>\n朋友們都要醒 一知手足比人拉 好踢佢出嚟啲唔應該出現嘅群組啦<br>\n仲有一樣<br>\n將您social media 啲ac pw 整合 又係交比一個個得過嘅人 有咩事del哂您啲post<br>\n<br>\n7.唔好慌 搵社工<br>\n萬一萬一真係被捕 唔好慌住唔好喊住 冷靜少少<br>\n周圍望吓有冇社工<br>\n將自己全名同身分證號碼比佢<br>\n佢哋可以幫您迅速聯絡義務律師<br>\n<br>\n8.扔咗就算啦<br>\n現場被捕 可能會即時簡略搜吓您身 搜吓您袋<br>\n仲會除您頭盔眼罩豬嘴<br>\n尼個時候可能您嘅物品會掉落係地<br>\n太混亂之間 警員分唔清係唔係您<br>\n咁既然唔知係唔係 就算啦好唔好 明唔明？<br>\n嗱 再次呼籲大家 唔好妨礙司法公正呀<br>\n<br>\n9.受傷就入醫院<br>\n您擦傷撞傷頭痛頭暈都係傷<br>\n受傷入醫院好合理 所以一被捕 有唔舒服<br>\n就即刻要求入急診啦 入醫院期間 您有機會仲可以早少少見到律師社工 同佢講兩句 <br>\n同埋您係可以要求社工陪您睇醫生嘅<br>\n<br>\n應該就咁上下 有再補充<br>\n香港人唔好放棄 44名暴徒 得返您哋幫手平反<br>\n另外少少個人意見 <br>\n當您係為救人而企出嚟嘅時候 <br>\n唔好比情緒騎劫變成發洩<br>\n記清自己每一次出嚟嘅目的。<br>\n<br>\n最後 再次大大力提醒<br>\n大家絕對唔好妨礙司法公正呀<br>\n<br>\n<br>\n<a href=\"https://lihkg.com/thread/1392448/page/1?post=1\" rel=\"nofollow noreferrer noopener\" target=\"_blank\">https://lihkg.com/thread/1392448/page/1?post=1</a>","date":"2019-08-01","agreeCount":14,"discussionCount":0}