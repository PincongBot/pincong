{"type":"article","id":20800,"title":"書戡亂之役並感浮海避秦事","uid":25065,"topics":[101,170,1],"contents":"惜哉。當年美國若能出義師以免國府一敗塗地，抑制中共於大陸北隅，國府不必播遷而為虐臺民，韓戰越戰也許不會爆發，美士死傷狼藉而事倍功半，南洋華人亦不會遭蕃府猜忌為共諜而捕害，今日中共也不會尾大不掉、為害美國與世界，大陸人也不會歷遭酷虐，淪為魔民。為難於易，杜鉅自微。事之初萌易止，勢之已成難為。管子曰：「戎狄豺狼，不可厭也。諸夏親暱，不可棄也。宴安鴆毒，不可懷也。豈不懷歸，畏此簡書。」痛有以哉！諸國共匪，今之戎狄也。服膺民主，今之諸夏也。息共貿易，今之宴安也。世之趨至，雖曰天命，亦唯人事。人謀不臧，嘆之奈何。<br>\n<br>\n念管子之語，非徒國事，謀身亦然。今大陸有義之士，若懷目下之安，幸共匪之暫斂，與匪民相苟且，不赴有義之邦，恐後雖悔，不可得矣。孔子曰：「危邦不入，亂邦不居。里仁為美。擇不處仁，焉得智。」君子其思之哉。","date":"2020-06-24","agreeCount":5,"discussionCount":0}