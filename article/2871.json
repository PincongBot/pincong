{"type":"article","id":2871,"title":"「看哭」天水围少女 - 真正的勇士敢于直面惨淡的人生，敢于正视淋漓的鲜血","uid":6573,"topics":[17,2462,2143,2670],"contents":"转自连登&nbsp;https://lihkg.com/thread/1410156/page/1<br>\n<br>\n<br>\n我係天水圍少女本人<br>\n<br>\n<br>\n啱啱喺狗屋保釋完出黎<br>\n當然手腳係有擦損瘀傷少少流血 但個人都係平安嘅<br>\n不用擔心我沒有被女女女<br>\n因為連續夢遊左幾日無晒長褲著唯有著條長裙出黎<br>\n搞到走光真係唔好意思既令手足擔心又損害了各位眼睛<br>\n我之後都會著返長褲架啦<br>\n<br>\n至於有無拉埋底褲呢<br>\n因為當時實在太混亂連本人都fact check唔到<br>\n當時係一堆男防暴禁實左我<br>\n亦聽到無限句「臭雞」「八婆」「啱啱屌得好撚開心啦」<br>\n同時亦被強行除口罩、甩左頂cap帽<br>\n我叫左好多聲「女警」「記者」<br>\n然後就被一堆防暴叫我「嗌乜撚野」再加上扯我頭髮<br>\n有男防暴大叫「女警」<br>\n但班防暴包到咁樣係咪真係女我唔撚知<br>\n我無辦法企起身就被拖行近一條馬路<br>\n期間不停大叫「我條裙呀」<br>\n直到過左馬路先有女警接手<br>\n我講左好多次「我起身行」先批准俾我企起身行<br>\n入狗屋好窄嘅門口時亦將我推跌落地<br>\n有at least 5隻狗禁低我 有男有女<br>\n入到狗屋我非常合作我無野講我無野講我無野講<br>\n然後有戰友幫我搵律師協助<br>\n6:30am我就保釋左出黎<br>\n<br>\n慶幸家人一直非常支持體諒我<br>\n可能我心臟比較強大<br>\n我知道新聞畫面一定非常不堪入目<br>\n亦知道有風雨蘭聯絡左我<br>\n睇左新聞 喺連登追左post<br>\n我無流一滴眼淚 無情緒激動<br>\n反而追post一看 好多手足比我更激動更憤怒<br>\n感激素未謀面嘅手足會如此心疼小弟<br>\n明白各位手足憤怒心痛之情<br>\n但我好希望各位盡量保持冷靜唔好衝動<br>\n亦求求大家珍惜自己寶貴生命<br>\n對我而言今次嘅事真係無咩大不了<br>\n但係我眼見勇武手足受傷被捕<br>\n烈士犧牲自己生命死諫<br>\n係我內心最傷最痛<br>\n我唔希望再損失任何一個手足<br>\n我地仲要等到成功嘅一日<br>\n所有人喺煲底除低口罩相見<br>\n到左嗰日 各位手足俾一個free hug我好嗎？<br>\n<br>\nBtw. 我唔介意手足用我嘅事件做文宣<br>\n如果我嘅事可以引起世界更大迴響我會老懷安慰<br>\n不過希望打下格仔唔好起我底啦<br>\n兄弟爬山各有各做<br>\n辛苦晒所有文宣手足<br>\n<br>\n對唔住我現時要休息一下暫時出唔到黎罷工&nbsp;我好想出黎<br>\n感謝每位手足嘅努力 辛苦你們了<br>\n<br>\n仲有天水圍13:00狗屋聲援小弟嘅集會<br>\n感激所有天水圍國嘅手足<br>\n我唔會再因為自己住天水圍而恥與為伍<br>\n天水圍係我值得自豪的家<br>\n<br>\n當本應解決問題的人選擇冷待，反而熱衷於將香港的命運放上賭桌作政治豪賭，我們需要的，不是以自己寶貴的生命和他們對賭，而是在苦難中煉成堅毅與盼望。<br>\n我衷心祈求每個香港人都能夠平安渡過這個歷史關口。<br>\n－ 梁天琦致香港人的信<br>\n<br>\n<b>光復香港 時代革命</b>","date":"2019-08-05","agreeCount":11,"discussionCount":0}