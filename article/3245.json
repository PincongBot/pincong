{"type":"article","id":3245,"title":"[資訊戰]繼續向中國輸出革命為有用支線","uid":10178,"topics":[],"contents":"大家好, 很高興在網上也看到與我認知中完全不一樣的中國人, 我是因為京A88事件而找到這裡的香港人。我在連登發了如題的一篇文章, 希望也可以在這邊得到不同角度的想法, 謝謝你們!<br>\n<br>\n---------------------------------------------------------------------------------------------------------<br>\n首先開宗明義, 敵人既敵人係暫時既朋友, 我提議向中國輸出革命並非為左大中華主義, 而係為左令香港人可以有空間行得更前而利用中國人<br>\n<br>\n從樂家同京A88等事件睇到, 好多中國人其實同藍絲一樣好多係會為左個人利益而企出黎, 檯底下對政府好容易有不滿, 一牽涉自己就一樣會拋棄紅旗打公安<br>\n<br>\n而另一批真知識分子係真心支持自由公義民主等普世價值, 只係因為中國滅聲滅得太嚴重, 響恐懼下可能敢怒不敢言或者要用極婉轉字眼甚至係地下組織式溝通, 冇人知佢地有幾多人, 但十四億人口就算有0.5%都係已經有香港人口<br>\n<br>\n對於呢兩批人, 最近其實有好多方法可以利用佢地製作混亂/令佢地幫手:<br>\n<br>\n1. 繼續向佢地煲大黑警警暴事件:後者唔駛講, 見到呢種違反道德既野一定係心入面慢慢累積反政府情緒。對前者黎講, 佢地會focus返響廢青搞事, 支持警察等等。你以為係壞事, 但其實佢地瘋狂支持警察呢樣野反而已經引起左黨既關注, 佢地好驚有另外一股勢力被公開崇拜同被比較, “點解香港警察比中國公安聲望更高“, “點解香港人佔領都唔會被坦克射死, 我地農民集會就要比城管活生生打死?“等等質疑會令香港警察,共產黨同小粉紅三者間互相質疑, 主動分化佢地。<br>\n<br>\n2. 口講建設民主中國: 例如推動廣東獨立, 福建獨立, 中國有普選等等, 令對方既大中華撚暫時當我地係自己人先, 同時慢慢進一步connect其他反共組織, 例如美國爸爸, 時代力量, 藏獨, 疆獨流亡政府, 未腐化既廣東人, 搵支聯會(again單純利用性質)聯絡中國既維權律師, 令我地既聲音同以後既行動可以擴散得更快, 甚至他朝某日可以內亂時一呼百應成為一個聚沙成塔既包圍網。我樂觀地相信其實唔係咁少中國人渴望自由既, 如果有人開頭, 就自然會一個一個走出黎<br>\n<br>\n3. 破壞中港經濟: 老生常談, 中共同中國人最care既就係錢, 要將佢地既荷包擺響談判桌上先肯聽你講野, 最好既方法就一樣係從香港呢個洗錢地開始。塞機場,816同換外幣不但可以影響香港經濟聲譽, 拎走儲備金之後甚至可以摧毀港共既金融體系。 中國既經濟已經越來越差, 幾乎冇辦法換外匯同拎現金出國, 當失去左香港呢個換錢天堂之後, 人民幣自然會慢慢貶值, 佢地自己自然會有自己既擠提-補血劍循環。有一日連維穩費都交唔到出黎既時候, 就係佢地內亂甚至革命既時候<br>\n<br>\n4. 堅持香港人企硬威懾力: 之前機場圍公安, 勇武面對福建幫,反擊帝吧同搞中聯辦其實係好有效震攝返佢地, 塑造返我地雖然手無寸鐵, 但係都唔係好蝦既形象。軟弱愛國撚見到就真係唔敢再黎香港玩/搞事。又可以強硬愛國撚/中共被逼升級, 一被逼升級就好易做錯事比彈藥我地, 甚至一出解放軍中共就離經濟崩潰不遠了。呢招雖然唔完全乾淨冇乜光環, 但使用得當係令中共同港共都嚇到瀨屎既一份精神。<br>\n<br>\n雖然都係老套野, 但由高鐵站/中聯辦超多水馬, 自由行完全停辦, 中國增加維穩費, 不斷DDOS相關討論/通訊網站中可以睇得出其實輸出革命可能係中共另一個春袋, 繼續做我相信不比響機場派傳單效力低<br>\n<br>\n延伸閱讀: 品蔥, 一個sever響外國既真中國人地下論壇&nbsp;<a href=\"https://pincong.rocks/\">https://pincong.rocks/</a><br>\n<br>\n<b>光復香港, 時代革命</b>","date":"2019-08-15","agreeCount":3,"discussionCount":0}