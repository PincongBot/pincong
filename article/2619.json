{"type":"article","id":2619,"title":"连登文章备份 深夜有感 有冇人到今個月先發現香港原來對自己好撚重要？茜屋日海夏 20190726","uid":8127,"topics":[2143,17],"contents":"有d長 亦冇戰術價值 大家睇完就返去推元朗post<br>\n但如果有一樣感覺嘅人 請你睇完佢<br>\n<br>\n我係香港生活左24年<br>\n如果你係幾年前問我 香港係咪一個好地方<br>\n我會答你唔係<br>\n旅行我都揀去日本 生活我都揀歐洲 <br>\n香港人更加唔洗講 全部貪錢仆街黎<br>\n就好似冇咩野值得我留戀咁<br>\n<br>\n但係 原來只係因為我從來冇為呢個地方付出過 先搞唔清楚呢個城市對我嘅意義<br>\n<br>\n我細個睇世界盃有球員入波 成隊攬埋一舊<br>\n全個國家一齊慶祝、歡呼 <br>\n我真係好葡萄 好唔抵得人地<br>\n點解我做左廿幾年人 得住嘅連少少值得我為佢吶喊嘅地方都冇？<br>\n但係好好彩嘅係 我係呢個月搵到啦<br>\n<br>\n612果日 明明大家都好怕死<br>\n但我發夢見到所有香港人一齊推物資 叫加油<br>\n我見到義士推架餐上前線果種感覺<br>\n原來就係我由細到大都搵緊嘅野<br>\n由心底 出盡全力去為自己人打氣嘅感覺<br>\n<br>\n再見到成個買票機都係銀仔<br>\n後尾重癲到分埋類 2蚊放同一格<br>\n我先知道自己嘅民族有幾咁出色<br>\n就連由細到大推崇嘅大和民族都可能比唔上<br>\n<br>\n今日睇到隔離機師個post<br>\n我先意識得到<br>\n好似你我第一次比自己嘅母語感動到 <br>\n比一句咁短嘅句子搞到喊到仆街<br>\n<br>\n我去過英國exchange 去過好多地方旅行<br>\n但我發現佢地無論d野幾好食 空氣幾好<br>\n個心都始終掛住香港 都係想食返燒味、碟頭飯<br>\n<br>\n最後 我知道而家唔係叫春嘅時候<br>\n如果你都有一樣諗法<br>\n請你唔好放棄 因為明明咁好嘅香港 咁出色嘅香港人 已經比班仆街搞到就黎消失<br>\n為左你愛嘅野 你自己嘅屋企 <br>\n一家要打贏佢<br>\n<br>\n香港人加油，聽日記得注意安全！","date":"2019-07-27","agreeCount":3,"discussionCount":0}