{"type":"article","id":20910,"title":"文明與文明病，得旨與失旨","uid":25065,"topics":[1,101,9868],"contents":"貧者聞富人衣必錦、食必精，欣然而慕之，衣亦求錦，食亦求精。行之經年，家不加富，鄰不加譽，生計日以苦。<br>\n<br>\n昔二人疾，其一人將癒而疾化為瘍，一人聞之，以刀自作瘡。居數月，化瘍者疾瘍並消，復歸於健，作瘡者疾瘡轉重，更衰於前。<br>\n<br>\n夫自強寬人者，文明也。縱慾嚴他者，文明病也。文明之羣而罹文明病，猶得為繼。不文之羣而罹文明病，自絕其路。欲文明而效文明病，倒果為因，是謂失旨。<br>\n<br>\n---------------------<br>\n<br>\n得旨：明白道理<br>\n失旨：不明道理<br>\n疾：內科病<br>\n瘍、瘡：外科病<br>\n消：痊癒<br>\n羣：社羣<br>\n為繼：延續","date":"2020-06-28","agreeCount":3,"discussionCount":0}