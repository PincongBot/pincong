{"type":"video_comment","id":16758,"parentType":"video","parentId":1806,"uid":21947,"contents":"转一下评论的解析:<br>\n<br>\n@cody Leung:<br>\nIntertextuality at its finest <br>\n<a href=\"https://m.youtube.com/watch?v=TtdbxH7wB7U&amp;t=10s\" rel=\"nofollow noreferrer noopener\" target=\"_blank\">0:10</a> - <a href=\"https://m.youtube.com/watch?v=TtdbxH7wB7U&amp;t=15s\" rel=\"nofollow noreferrer noopener\" target=\"_blank\">0:15</a> 同一件事，放係唔同人身上，就係不同嘅意義。<br>\n一開始，似足平時香港人disclaimer咁戴頭盔——講明先：同一件事情，放在不同人身上，便有不同意義。開宗明義點明左呢條三分鐘預告片玩緊嘅 Intertextuality (用Narrative嘅方法，將本身意思不同嘅故事同其他故事互動，建構另一個故事），開門見山地講我就係用電影講我嘅故事，而作為香港電影金像獎預告片嘅身位，有如講緊：我用香港電影講香港人（今年）嘅故事。<br>\n<br>\n<br>\n<a href=\"https://m.youtube.com/watch?v=TtdbxH7wB7U&amp;t=17s\" rel=\"nofollow noreferrer noopener\" target=\"_blank\">0:17</a> - <a href=\"https://m.youtube.com/watch?v=TtdbxH7wB7U&amp;t=32s\" rel=\"nofollow noreferrer noopener\" target=\"_blank\">0:32</a> <br>\nThis used to be our playground.<br>\nThis was our playground.<br>\nThis is our playground.<br>\n一開始係一種講歷史嘅口吻講 This used to be our playground；第二句係比較有情緒嘅語調講 This WAS our playground；到最後一句節奏無快過但以語調一轉嘅張力，以及句子入面嘅能量，對比第一句嘅“都過去了”口吻，變成重奪話語權嘅口吻，宣示 This is our playground。呢三句就係2019簡史：由2019初貫徹過去多年黎嘅“以前香港好啲”；到第二句六月開始講“香港以前唔係咁”；到之後我地要重奪香港，呢度係我地嘅地方，我地要將佢變成我地可以居住嘅空間。<br>\n<br>\n呢個故事嘅開始就係呢三句。呢三句係全條片節奏最慢嘅三句，但都係變化最快（墮落最多）嘅三句。由英文嘅Tenses隱晦講香港人2019-2020嘅變化，呢個講述方法本身就好香港。香港人長期係全個社會有默契嘅審查下，講嘢只會隱隱晦晦，唔會有台灣個種政治直述。同埋香港人係幾用英文好唔好黎決定對一個人嘅印象（呢樣嘢係出左香港人群體好少會用英文作為咁指標性嘅嘢），所以用英文Tenses算係一種文化暗號，有如香港人日常態度：明就明。<br>\n<br>\n<br>\n<a href=\"https://m.youtube.com/watch?v=TtdbxH7wB7U&amp;t=44s\" rel=\"nofollow noreferrer noopener\" target=\"_blank\">0:44</a> - <a href=\"https://m.youtube.com/watch?v=TtdbxH7wB7U&amp;t=49s\" rel=\"nofollow noreferrer noopener\" target=\"_blank\">0:49</a> 你有無見過人突然之間變動物？<br>\n人突然之間變動物，係中文嘅語意，往往都係講緊人禽之別。（哲學鍾意用人同豬嘅例子，日常生活中較多用人同狗嘅例子）然後時空移轉，閃過《返校》嘅台灣戒嚴時期，點出係白色恐佈下，人非人嘅時代下，人到底會唔會抵受唔到威權，而變成出賣身邊嘅人嘅“動物”。然後問，點解會咁，人唔係應該生為自由咩？外媒往往frame香港之戰成為自由而戰，有如講緊：為自由而戰，不是最基本的理由嗎？<br>\n<br>\n<a href=\"https://m.youtube.com/watch?v=TtdbxH7wB7U&amp;t=70s\" rel=\"nofollow noreferrer noopener\" target=\"_blank\">1:10</a> 知唔知最恐怖嘅犯罪現場係邊？<br>\n好多真相只有係個腦存在：八三一、周梓樂、陳彥霖、中大理大。而威權真正殺緊人嘅地方，其實都在於唔比你諗嘢。<br>\n<br>\n<br>\n<a href=\"https://m.youtube.com/watch?v=TtdbxH7wB7U&amp;t=78s\" rel=\"nofollow noreferrer noopener\" target=\"_blank\">1:18</a> - <a href=\"https://m.youtube.com/watch?v=TtdbxH7wB7U&amp;t=79s\" rel=\"nofollow noreferrer noopener\" target=\"_blank\">1:19</a> 車牌831嘅私家車直衝入地鐵站<br>\n「831太子站事件」警方晚上衝入站內展開拘捕行動，趕走現場記者後，一度阻止救護員進入救援。消防處其後公開當晚紀錄，傷者數目由10人改為7人，減少3名嚴重傷者，加上港鐵封站逾30小時，引起各界質疑站內是否有人死亡。<br>\nFactWire傳真社從當晚太子站52名被捕人士中，成功採訪47人..經過三個月調查，警方回覆傳真社的被捕人士及傷者數字仍然每次都有出入。<br>\n<br>\n<a href=\"https://m.youtube.com/watch?v=TtdbxH7wB7U&amp;t=81s\" rel=\"nofollow noreferrer noopener\" target=\"_blank\">1:21</a> （年輕人墮落）<br>\n2019年一月到十月送院前死亡人數達6584，當中警方認為需要調查僅為0.41%，而往年全年數據接近10%。<br>\n<br>\n<br>\n<a href=\"https://m.youtube.com/watch?v=TtdbxH7wB7U&amp;t=96s\" rel=\"nofollow noreferrer noopener\" target=\"_blank\">1:36</a> 法律奈佢唔何㗎。<br>\nWhen the law is unjust, resistance is mandatory. 法律奈佢唔何，又點放低槍？<br>\n<br>\n<br>\n<a href=\"https://m.youtube.com/watch?v=TtdbxH7wB7U&amp;t=101s\" rel=\"nofollow noreferrer noopener\" target=\"_blank\">1:41</a> - <a href=\"https://m.youtube.com/watch?v=TtdbxH7wB7U&amp;t=103s\" rel=\"nofollow noreferrer noopener\" target=\"_blank\">1:43</a> 你變曬喇，係你唔了解我咋！<br>\n呢一句雖然套套電影都有咁滯，但又真係影射2019好多香港人嘅關係破裂。<br>\n<br>\n<br>\n<a href=\"https://m.youtube.com/watch?v=TtdbxH7wB7U&amp;t=105s\" rel=\"nofollow noreferrer noopener\" target=\"_blank\">1:45</a> - <a href=\"https://m.youtube.com/watch?v=TtdbxH7wB7U&amp;t=108s\" rel=\"nofollow noreferrer noopener\" target=\"_blank\">1:48</a> 你做嘢定報仇先？呢個就係你盲點！<br>\n“忠誠勇毅“<br>\n據2019年10月香港明報委託中文大學傳播與民意調查中心進行民調，一項民意調查顯示，香港民眾對警方信任度創新低，有過半數給0分（完全信任為10分），該調查顯示，不同年齡段的受訪者對警方的信任度不同，15歲到24歲的受訪者中89.3%傾向於不信任警方，25歲到39歲的受訪者中83.8%不信任警方，年紀越大者，越信任警方；60歲以上的受訪者中56.7%不信任警方；而據2019年12月統計，警隊民望處眾多紀律部隊之末，被40%受訪者給予0分，可見香港警察不受市民信任<br>\n<br>\n<a href=\"https://m.youtube.com/watch?v=TtdbxH7wB7U&amp;t=109s\" rel=\"nofollow noreferrer noopener\" target=\"_blank\">1:49</a> - <a href=\"https://m.youtube.com/watch?v=TtdbxH7wB7U&amp;t=124s\" rel=\"nofollow noreferrer noopener\" target=\"_blank\">2:04</a> <br>\n機會唔係留俾努力嘅人咩？<br>\n如果我地已經好努力，但呢個世界都係無變好，點算？<br>\n只要還活著，就會有希望。<br>\n<br>\n<br>\n呢個問題，應該問過好多次；而大部分人嘅答案係：鬥長命。<br>\n<br>\n<br>\n<a href=\"https://m.youtube.com/watch?v=TtdbxH7wB7U&amp;t=124s\" rel=\"nofollow noreferrer noopener\" target=\"_blank\">2:04</a> - <a href=\"https://m.youtube.com/watch?v=TtdbxH7wB7U&amp;t=131s\" rel=\"nofollow noreferrer noopener\" target=\"_blank\">2:11</a> 我可能無辦法陪你過一世，但起碼，可以陪你行過呢個隧道。<br>\n好多關係破裂，都靠好多不同長短深淺嘅關係伴隨過一陣子。<br>\n如果隧道口代表黎明來到之前嘅黑暗。<br>\n<br>\n<br>\n<a href=\"https://m.youtube.com/watch?v=TtdbxH7wB7U&amp;t=135s\" rel=\"nofollow noreferrer noopener\" target=\"_blank\">2:15</a> - <a href=\"https://m.youtube.com/watch?v=TtdbxH7wB7U&amp;t=140s\" rel=\"nofollow noreferrer noopener\" target=\"_blank\">2:20</a> 永遠姐係幾遠？永遠姐係依家一直到宇宙滅亡！<br>\n時代革命即係幾時？即係去到港共（中共）滅亡。<br>\n<br>\n<br>\n<a href=\"https://m.youtube.com/watch?v=TtdbxH7wB7U&amp;t=142s\" rel=\"nofollow noreferrer noopener\" target=\"_blank\">2:22</a> 咁宇宙滅亡之後呢？<br>\n咁光復香港之後呢？<br>\n<br>\n<br>\n<a href=\"https://m.youtube.com/watch?v=TtdbxH7wB7U&amp;t=144s\" rel=\"nofollow noreferrer noopener\" target=\"_blank\">2:24</a>-<a href=\"https://m.youtube.com/watch?v=TtdbxH7wB7U&amp;t=151s\" rel=\"nofollow noreferrer noopener\" target=\"_blank\">2:31</a> 只有你贏了，我才不會輸。<br>\n最後，手足係一個好空泛嘅字，投射空間好大，所以都引起好多黃鬥事件。但我諗呢兩句就係乜為止手足——只要你贏左，我先唔會輸。<br>\n<br>\n<br>\n<a href=\"https://m.youtube.com/watch?v=TtdbxH7wB7U&amp;t=163s\" rel=\"nofollow noreferrer noopener\" target=\"_blank\">2:43</a> 風調雨順<br>\n同梁烈士嘅孤身隻影有啲重疊。希望香港，風調雨順。<br>\n<br>\n電影點解要趁上映睇？因為電影係有時效性。電影係一種回應當下嘅映照。香港嘅電影節可唔可以講到香港人嘅故事？可以，至少預告可以。香港可以。(轉載請落credit M.C. Leung)","date":"2020-04-22","agreeCount":6,"discussionCount":0}