{"type":"answer","id":154215,"parentType":"question","parentId":9997,"uid":30950,"contents":"我是香港人, 2019年因為反送中, 知道品蔥原來有中國嘅巴絲打同我理念相近, 所以就上咗黎睇一兩次。<br>\n(不過舊account唔記得咗, 所以唯有申請過)<br>\n<br>\n上咗黎之後, 真心覺得原來中國人唔係我平時睇人地微博cap圖果啲「中國人」咁。<br>\n樹大有枯枝, 不論香港人或者係中國人甚至其他國家嘅人都好, 其實都有正常同唔正常嘅人。<br>\n品蔥入面嘅人時刻提醒住我呢一點, 中國人並唔係每一個都愛支共。<br>\n唔好因為某一啲人嘅片面之詞而憎晒所有嘅中國人, 同樣我希望上連登嘅巴絲打都一樣。<br>\n唔好因為連登上, 某一啲人嘅仇恨言論而認為普遍香港人都係憎恨中國人。<br>\n<br>\n我地大家都仲有一段好長好長嘅路要走, 唔好講話推翻中共要幾多年時間啦, 推翻後我地都要好長時間先可以做返個「正常人」, 唔會互相仇恨首先要由自己出發。<br>\n<br>\n<br>\n少講仇恨言論, 唔好以遍慨全。<br>\n我並非大愛撚, 但眼見品蔥一堆巴打絲打上咗連登睇到某啲人好憎中國人之後佢地好似有啲感慨, 我都明白嘅。<br>\n想上黎澄清下安慰下大家, 其實有啲人(好似我咁)並唔係覺得每一位中國人都係唔好嘅人。<br>\n<br>\n<br>\n好似twitter上面其實都好多反共嘅中國人, 反共嘅中國人其實某程度上令我幾佩服。<br>\n由細到大都喺牆內生活, 要幾難先可以真正接觸到事實嘅真相?<br>\n我曾經見過有位中國嘅叔叔喺twitter拍片話要支持香港, 之後好似俾派出所塔過幾次去飲茶。<br>\n佢仲喺派出所前面影相戴口罩, 話無論拉佢幾多次, 都唔可以阻止佢上twitter支持香港。<br>\n我好感動, 中國人支持民主自由嘅程度唔會比香港少。<br>\n中國人可以比香港人更加勇敢, 相信喺8964呢件事上面, 大家都好了解。<br>\n<br>\n有上開twitter嘅人其實都知, 我地係反共唔係反中國。<br>\n中國人同香港人嘅分歧係一個問題, 而呢個問題好多都係支共搞出黎。<br>\n一日唔推翻支共, 香港人同中國人永永遠遠都只能係「香港」與「中國」。","date":"2020-02-07","agreeCount":12,"discussionCount":3}