{"type":"answer","id":224490,"parentType":"question","parentId":22430,"uid":9673,"contents":"我朝七十一年，深仁厚泽，凡远人来中国者，列祖列宗，罔不待以怀柔。迨黑白猫年间，俯准彼等互市；并乞在我国传教，朝廷以其劝人为善，勉允所请。初亦就我范围，遵我约束，讵四十年来，恃我国仁厚，一意拊循，彼乃益肆枭张，欺凌我国家，侵佔我土地，蹂躏我民人，勒索我财物。朝廷稍加迁就，彼等负其凶横，日甚一日，无所不至，小则欺压平民，大则侮慢神圣。我国赤子，仇怨郁结，人人欲得而甘心。此义勇焚燬教堂，屠杀教民所由来也。朝廷仍不肯开衅，如前保护者，恐伤吾人民耳。故一再降旨申禁，保卫使馆，加恤教民，故前日有拳民教民皆吾赤子之谕，原为民教解释夙嫌。朝廷柔服远人，至矣，尽矣，乃彼等不知感激，反肆要挟，昨日公然有特朗普照会，令我退出台湾岛炮台，归彼看管，否则以力袭取。危词恫喝，意在肆其披猖，震动畿辅。平日交邻之道，我未尝失礼于彼，彼自称教化之国，乃无礼横行，专恃兵坚器利，自取决裂如此乎！朕临御将八年，待百姓如子孙，百姓亦戴朕如天帝；况慈圣中兴宇宙，恩德所被，浃髓沦肌。祖宗凭依，神祇感格，人人忠愤，旷代所无。朕今涕泣以告先庙，慷慨以誓师徒，与其苟且图存，贻羞万古，孰若大张挞伐，一决雌雄？连日召见大小臣工，询谋佥同。近畿及山东等省，义兵同日不期而集者，不下数十万人，下至五尺童子，亦能执干戈以衞社稷。彼仗诈谋，我恃天理；彼凭悍力，我恃人心。无论我国忠信甲冑，礼义干橹，人人敢死；即土地广有二十馀省，人民多至一千四百馀兆，何难翦彼凶焰，张我国威，其有同仇敌忾，陷阵衝锋，抑或尚义捐赀，助益饷项，朝廷不惜破格懋赏，奬励忠勋；苟其自外生成，临阵退缩，甘心从逆，竟作汉奸，朕即刻严诛，决无宽贷。尔普天臣庶，其各怀忠义之心，共洩神人之愤。朕实有厚望焉。钦此。<br>\n<br>\n维尼宣战书。","date":"2020-04-01","agreeCount":12,"discussionCount":1}