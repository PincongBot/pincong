{"type":"answer","id":113525,"parentType":"question","parentId":13975,"uid":25065,"contents":"中華民國有美國同盟，東寧無外援，僅能通商，更遭紅夷與清虜聯手。<br>\n<br>\n中華民國有全臺金馬兩千四百萬之眾，敵中共一省之數，東寧僅南臺二府之地、軍民二十萬，尚不及清初福建一大府。中華民國接收之臺灣已經清虜日本三百年開發，遠超當時大陸，東寧為草萊初闢，產業貧乏。<br>\n<br>\n中華民國七十年經營，民丁富庶，商艫通於寰宇，東寧反攻大陸，功敗垂成，家家戴孝，積畜盡毀。<br>\n<br>\n中華民國有民主制度調節，依止民意，東寧北伐失敗後內亂，主降派屠殺主戰派而取代之，遺民雖欲死戰，藩主已降。<br>\n<br>\n<b>鄭家間關百戰，延華夏命脈，海外立國，在臺苦苦支持二十年，已為至難，復何忍苛責。綜述前論，外援、富民、制姦為當今所宜急務。</b><br>\n<br>\n謹陳","date":"2019-12-25","agreeCount":5,"discussionCount":0}