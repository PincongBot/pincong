{"type":"answer","id":99938,"parentType":"question","parentId":12855,"uid":13059,"contents":"群己权界论<br>\nhttps://zh.m.wikisource.org/wiki/群己權界論/首篇<br>\n<br>\n有<a href=\"https://zh.m.wikisource.org/wiki/%E7%BE%A4%E5%B7%B1%E6%AC%8A%E7%95%8C%E8%AB%96/%E9%A6%96%E7%AF%87#cite_note-1\" rel=\"nofollow noreferrer noopener\" target=\"_blank\">[1]</a>心理之自繇<a href=\"https://zh.m.wikisource.org/wiki/%E7%BE%A4%E5%B7%B1%E6%AC%8A%E7%95%8C%E8%AB%96/%E9%A6%96%E7%AF%87#cite_note-2\" rel=\"nofollow noreferrer noopener\" target=\"_blank\">[2]</a>，有群理之自繇<a href=\"https://zh.m.wikisource.org/wiki/%E7%BE%A4%E5%B7%B1%E6%AC%8A%E7%95%8C%E8%AB%96/%E9%A6%96%E7%AF%87#cite_note-3\" rel=\"nofollow noreferrer noopener\" target=\"_blank\">[3]</a>。心理之自繇，与前定<a href=\"https://zh.m.wikisource.org/wiki/%E7%BE%A4%E5%B7%B1%E6%AC%8A%E7%95%8C%E8%AB%96/%E9%A6%96%E7%AF%87#cite_note-4\" rel=\"nofollow noreferrer noopener\" target=\"_blank\">[4]</a>对；群理之自繇，与节制<a href=\"https://zh.m.wikisource.org/wiki/%E7%BE%A4%E5%B7%B1%E6%AC%8A%E7%95%8C%E8%AB%96/%E9%A6%96%E7%AF%87#cite_note-5\" rel=\"nofollow noreferrer noopener\" target=\"_blank\">[5]</a>对。今此篇所论释，群理自繇也。盖国，合众民而言之曰国人（函社会国家在内），举一民而言之曰小己。今问国人范围小己，小己受制国人，以正道大法言之，彼此权力界限，定于何所？此种问题，虽古人之意，有所左右，而为之明揭究论者希。顾其理关于人道至深，挽近朝野所争，枢机常伏于此，且恐过斯以往，将为人群大命之所悬。不佞是篇之作，所为不得已也，所言非曰新说，但字内治化日蒸，所以衡审是非，裁量出入，稍与古殊，非为讨本穷原之论，难有明已。<br>\n<br>\n与<a href=\"https://zh.m.wikisource.org/wiki/%E7%BE%A4%E5%B7%B1%E6%AC%8A%E7%95%8C%E8%AB%96/%E9%A6%96%E7%AF%87#cite_note-6\" rel=\"nofollow noreferrer noopener\" target=\"_blank\">[6]</a>自繇反对者为节制（亦云干涉）。自繇节制，二义之争，我曹胜衣就傅以还，于历史最为耳熟，而于希腊罗马英伦三史，所遇尤多。民之意谓，出治政府势必与所治国民为反对，故所谓自繇，乃裁抑治权之暴横。治权或出于一人，或出于国民中之一族<a href=\"https://zh.m.wikisource.org/wiki/%E7%BE%A4%E5%B7%B1%E6%AC%8A%E7%95%8C%E8%AB%96/%E9%A6%96%E7%AF%87#cite_note-7\" rel=\"nofollow noreferrer noopener\" target=\"_blank\">[7]</a>一种<a href=\"https://zh.m.wikisource.org/wiki/%E7%BE%A4%E5%B7%B1%E6%AC%8A%E7%95%8C%E8%AB%96/%E9%A6%96%E7%AF%87#cite_note-8\" rel=\"nofollow noreferrer noopener\" target=\"_blank\">[8]</a>，其得此治权也，或由创业之战胜，或席继体之承基，而其人常非所治者之所爱戴。然其临下之威，民不欲忤，而亦不敢忤，特于厉己之政，时谨戒防而已。盖民生有群，不可无君，顾君极不可废矣、而最难信者亦惟君权，彼操成柄，不仪施之敌仇也，时且倒持，施于有众。夫弱肉强食，一群之内，民之所患无穷，不得已则奉一 最强者，以弹压无穿之猛鸷。不幸是最强者，时乃白啄其群，为虐无异所驱之残贼，则长嘴锯牙，为其民所大畏者．固其所耳。故古者爱国之民，常以限制君权，使施于其群者，不得恣所欲为为祈向。其君所守之权限，其民所享之自繇也。其得所祈向者，有二涂焉：与其君约，除烦解娆，著为宽政。如是者谓之自繇国典<a href=\"https://zh.m.wikisource.org/wiki/%E7%BE%A4%E5%B7%B1%E6%AC%8A%E7%95%8C%E8%AB%96/%E9%A6%96%E7%AF%87#cite_note-9\" rel=\"nofollow noreferrer noopener\" target=\"_blank\">[9]</a>。国典亦称民直<a href=\"https://zh.m.wikisource.org/wiki/%E7%BE%A4%E5%B7%B1%E6%AC%8A%E7%95%8C%E8%AB%96/%E9%A6%96%E7%AF%87#cite_note-10\" rel=\"nofollow noreferrer noopener\" target=\"_blank\">[10]</a>，侵犯民直者，其君为大不道，而其民可以叛，一也。立国民之代表，凡国之大事，必其君与代表者互诺，而后称制，二也。前曰有限君权，后曰代表治制。夫君权有限，欧洲诸国大抵同之，至代表治制，则不尽然。近世乐尚自繇之民，所汲汲勤求者，其端在此。或旧无而求其制立，或旧有而求其完全。自人类不可以无君，而两害相权取其轻者，刚所期不过有其一尊而不为暴已耳。过斯以往，非所图也。","date":"2019-12-09","agreeCount":4,"discussionCount":0}