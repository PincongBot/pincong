{"type":"answer","id":315365,"parentType":"question","parentId":29270,"uid":25065,"contents":"貴題實有二問焉：共氏何以無功？何以無功而為之？<br>\n<br>\n先論何以無功。孔子曰：「禮云禮云，玉帛云乎哉？樂云樂云，鐘鼓云乎哉？」《禮記》云：「禮聞來學，不聞往教。」審是則可以知之矣。況中共無禮樂，但有鄙俗而欲強加乎人也。<br>\n<br>\n次論何以無功而為之。共氏之為之也，初非預其無功也。殆亦猶其近年投資亞非，適以成拙而已。惡終愚也。愚終惡也。且共氏果無功乎？共氏聒噪於四海，欲使四海惑而相謂曰：「彼民之所為，則誠中國文化也。所謂中國文化者，則誠彼民之所為也。」上能使四海謬慕而歸惡，下能使四海謂此乃真中國文化，共國荒政所為即中國之道。今其上雖不效，其下且得之矣。故舉世交以共國為深得中國之道，真中國反隱而無聞也。以共國為中國，則共國不可輕滅也。將謬謂華人之性誠若共氏，故滅一共而生十，華人絕不可救也。<br>\n<br>\n其論之末，以君敬奉上天，不敢不告：「榮光歌」僭越上主，不可唱也。<br>\n<br>\n敬白","date":"2020-08-02","agreeCount":1,"discussionCount":4}