{"type":"answer","id":292980,"parentType":"question","parentId":27166,"uid":25065,"contents":"敬引《老子河上公章句·任契第七十九》<br>\n<br>\n<b>和大怨，</b><br>\n<br>\n&lt;殺人者死，傷人者刑，以相和報。&gt;<br>\n<br>\n<b>必有餘怨，</b><br>\n<br>\n&lt;任刑者失人情，必有怨及於良人也。&gt;<br>\n<br>\n<b>安可以為善。</b><br>\n<br>\n&lt;言一人吁嗟則失天心，安可以和怨為善也。&gt;<br>\n<br>\n<b>是以聖人執左契，</b><br>\n<br>\n&lt;古者聖人執左契，合符信也。無文書法律，刻契合符以為信也。&gt;<br>\n<br>\n<b>而不責於人。</b><br>\n<br>\n&lt;但刻契之信，不責人以他事也。&gt;<br>\n<br>\n<b>有德司契，</b><br>\n<br>\n&lt;有德之君，司察契信而已。&gt;<br>\n<br>\n<b>無德司徹。</b><br>\n<br>\n&lt;無德之君，背其契信，司人所失。&gt;<br>\n<br>\n<b>天道無親，常與善人。</b><br>\n<br>\n&lt;天道無有親疏，唯與善人，則與司契者也。&gt;","date":"2020-06-20","agreeCount":1,"discussionCount":0}