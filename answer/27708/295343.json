{"type":"answer","id":295343,"parentType":"question","parentId":27708,"uid":2296,"contents":"<center>暮投石壕村，有吏夜捉人。</center><br>\n<center>老翁逾墙走，老妇出门看。</center><br>\n<center>吏呼一何怒，妇啼一何苦。</center><br>\n<center>听妇前致词，三男邺城戍。</center><br>\n<center>一男附书至，二男新战死。</center><br>\n<center>存者且偷生，死者长已矣。</center><br>\n<center>室中更无人，惟有乳下孙。</center><br>\n<center>有孙母未去，出入无完裙。</center><br>\n<center>老妪力虽衰，请从吏夜归。</center><br>\n<center>急应河阳役，犹得备晨炊。</center><br>\n<center>夜久语声绝，如闻泣幽咽。</center><br>\n<center>天明登前途，独与老翁别。</center>","date":"2020-06-25","agreeCount":7,"discussionCount":1}