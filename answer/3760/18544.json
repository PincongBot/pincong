{"type":"answer","id":18544,"parentType":"question","parentId":3760,"uid":15,"contents":"忠贤凶恶异常，国史当备载之。余见一术士徐姓者，言游都下，五人共饮於逆旅，忽一人畅言忠贤之恶，不久当败。余四人或默或骇，讽以慎言。此人大言:忠贤虽横，必不能将我剥皮，我何畏？至夜半熟睡，忽有人排门入，以火照其面，即擒去。旋拘四人，并入内地，见所擒之人，手足咸钉门板上。忠贤语四人曰:此人谓不能剥其皮，今姑试之。即命取沥青浇其遍体，用椎敲之，未几，举体皆脱，其皮壳俨若一人。四人骇欲死，忠贤每人赏五金压惊，纵之出。——明《倖存录》","date":"2019-04-25","agreeCount":1,"discussionCount":0}