{"type":"answer","id":88623,"parentType":"question","parentId":11844,"uid":9348,"contents":"<a href=\"https://evchk.wikia.org/zh/wiki/%E5%BE%97%E5%9B%9B%E4%BA%94%E5%8D%83%E5%A6%82%E4%BD%95%E6%8A%95%E8%B3%87%E5%A5%BD%EF%BC%9F\" rel=\"nofollow noreferrer noopener\" target=\"_blank\">原文<br>\n<br>\n</a>講真，四五千話多唔多話少唔少，我建議你上<a href=\"https://evchk.wikia.org/zh/wiki/%E5%A4%A7%E9%99%B8\" rel=\"nofollow noreferrer noopener\" target=\"_blank\">大陸</a>搞生意，<a href=\"https://evchk.wikia.org/zh/wiki/%E9%A6%99%E6%B8%AF\" rel=\"nofollow noreferrer noopener\" target=\"_blank\">香港</a>已經冇咩發展空間喇。你先去買兩張廣州直通車飛，就400蚊，再去信和買1000蚊<a href=\"https://evchk.wikia.org/zh/wiki/%E8%89%B2%E6%83%85%E9%9B%BB%E5%BD%B1\" rel=\"nofollow noreferrer noopener\" target=\"_blank\">咸碟</a>，同佢講大量買打個折，應該買到50隻以上，要買鬼妹同<a href=\"https://evchk.wikia.org/zh/wiki/%E6%97%A5%E6%9C%AC\" rel=\"nofollow noreferrer noopener\" target=\"_blank\">日本</a>妹的，唔好買其他，理由下面再講。<br>\n<br>\n坐到上<a href=\"https://evchk.wikia.org/zh/wiki/%E5%BB%A3%E5%B7%9E\" rel=\"nofollow noreferrer noopener\" target=\"_blank\">廣州</a>你手上仲有100蚊，去買包雲煙5蚊，然後係車站旁邊睇下邊個蛇頭鼠眼，打個眼色比佢佢就知你想唱假人仔，90蚊唱500蚊番黎，同佢講要唱散唔要100蚊紙。唱完拎包煙出黎問佢食唔食，佢見你幫襯佢就有計傾，你打蛇隨棍上問下邊到賣咸碟好。<br>\n<br>\n將淨低果5蚊打散，用1蚊搭巴士入城，搵佢講既地方。然後搵間士多買罐可樂，比唱番黎既假50蚊佢，找番47蚊真人仔，袋好準備最後用。<br>\n<br>\n等到日落你就開始擺地攤，乜都唔洗，只要擺一塊黃布企係隔黎人地就知咩事。大陸<a href=\"https://evchk.wikia.org/zh/wiki/%E6%86%A4%E9%9D%92\" rel=\"nofollow noreferrer noopener\" target=\"_blank\">憤青</a>最憎架仔，暴發戶又媚外，你d架妹同鬼妹碟勁好賣。d碟唔係跟身，搵條後巷收好，有人黎就帶佢去收貨，一隻賣佢100蚊，一路賣一收收錢之餘一路將你d假人仔唱番晒出去。<br>\n<br>\n賣完50隻，你應該已經賺到5000蚊，連埋你本身果47蚊+4蚊，已有5052蚊，你既利潤100%，冇野好搵得過咁。如是這你重複50，你既複利率收益已過億，可以買張武漢<a href=\"https://evchk.wikia.org/zh/wiki/%E9%AB%98%E9%90%B5\" rel=\"nofollow noreferrer noopener\" target=\"_blank\">高鐵</a>飛坐去<a href=\"https://evchk.wikia.org/zh/wiki/%E6%BA%AB%E5%B7%9E\" rel=\"nofollow noreferrer noopener\" target=\"_blank\">溫州</a>，用現金收購就黎執既廠，再請人造名牌手袋當真賣，不出3個月可翻10倍，到時應該有正牌注意到你，同你打官司，你就比5000萬個官庭外和解，跟住執左間廠，渣住9500萬番黎香港準備買殼股上市。<br>\n<br>\n上市後洗人去蒙古做假新聞，話你間野挖到地下有稀土，即時炒起隻股，3日內再賺10倍，然後配股比基金佬配到自己既股份唔夠5%，你就正式引退，求其捐1000萬比仁濟醫院拎個名人身份黎做，再洗100萬登7張報紙支持<a href=\"https://evchk.wikia.org/zh/wiki/%E6%94%BF%E6%94%B9\" rel=\"nofollow noreferrer noopener\" target=\"_blank\">政改</a>同起高鐵，等<a href=\"https://evchk.wikia.org/zh/wiki/%E9%A6%99%E6%B8%AF%E6%94%BF%E5%BA%9C\" rel=\"nofollow noreferrer noopener\" target=\"_blank\">特區政府</a>頒大紫荊比你。<br>\n<br>\n最後一步，就係等，等咩野？等天災。你最後需要既係一個機會，一有大型天災係<a href=\"https://evchk.wikia.org/zh/wiki/%E5%85%A7%E5%9C%B0\" rel=\"nofollow noreferrer noopener\" target=\"_blank\">內地</a>發生，你捐會副身家上去，然後係街執垃圾比香港傳媒影到，舉世讚美你，1年內就做人大。<br>\n<br>\n做人大後你有得選舉<a href=\"https://evchk.wikia.org/zh/wiki/%E5%85%B1%E7%94%A2%E9%BB%A8\" rel=\"nofollow noreferrer noopener\" target=\"_blank\">共產黨</a>既常委，選自己，呢個時候唔好忘記你當初留低既47蚊+4蚊，去搵萬里，佢係中共前朝唯一未死既大佬，你拎呢52蚊出黎話係你全副身家，佢會深受感動，重拾共產黨當年起義既激情，結果拉人隊幫拖投你，以佢既影響你你足到被委任為黨主席，去到呢步，唔洗再講啦...<br>\n<br>\n皇帝明天到我做","date":"2019-11-26","agreeCount":2,"discussionCount":1}