{"type":"answer","id":116286,"parentType":"question","parentId":14231,"uid":587,"contents":"建安二十四年，太祖在长安，使曹仁讨关羽于樊，又遣禁助仁。秋，大霖雨，汉水溢，平地水数丈，禁等七军皆没。禁与诸将登高望水，无所回避，羽乘大船就攻禁等，禁遂降，惟庞悳不屈节而死。太祖闻之，哀叹者之，曰：“吾知禁三十年，何意临危处难，反不如庞悳邪！”<br>\n<br>\n会孙权禽羽，获其衆，禁复在吴。文帝践阼，权称藩，遣禁还。帝引见禁，须发皓白，形容憔顇，泣涕顿首。帝慰喻以荀林父、孟明视故事，魏书载制曰：“昔荀林父败绩于邲，孟明丧师于淆，秦、晋不替，使复其位。其后晋获狄土，秦霸西戎，区区小国，犹尚若斯，而况万乘乎？樊城之败，水灾暴至，非战之咎，其复禁等官。”<br>\n<br>\n拜为安远将军。欲遣使吴，先令北诣邺谒高陵。帝使豫于陵屋画关羽战克、庞德愤怒、禁降服之状。禁见，慙恚发病薨。子圭嗣，封益寿亭侯。谥禁曰厉侯。<br>\n<br>\np.s.画有关羽水淹七军的陵屋画像，据悉在两千年初的盗墓挖掘中因为作为地砖铺在地面不被重视而遗失。","date":"2019-12-28","agreeCount":9,"discussionCount":19}