{"type":"answer","id":181370,"parentType":"question","parentId":19511,"uid":30085,"contents":"<center>我觉得下面这首可以，青年时候的毛泽东写的。<br>\n<br>\n五古·挽易昌陶（1915年5月）<br>\n<br>\n去去思君深，思君君不来。<br>\n愁杀芳年友，悲叹有余哀。<br>\n衡阳雁声彻，湘滨春溜回。<br>\n感物念所欢，踯躅南城隈。<br>\n城隈草萋萋，涔泪侵双题。<br>\n采采余孤景，日落衡云西。<br>\n方期沆瀁游，零落匪所思。<br>\n永诀从今始，午夜惊鸣鸡。<br>\n鸣鸡一声唱，汗漫东皋上。<br>\n冉冉望君来，握手珠眶涨。<br>\n关山蹇骥足，飞飙拂灵帐。<br>\n我怀郁如焚，放歌倚列嶂。<br>\n列嶂青且茜，愿言试长剑。<br>\n东海有岛夷，北山尽仇怨。<br>\n荡涤谁氏子，安得辞浮贱。<br>\n子期竟早亡，牙琴从此绝。<br>\n琴绝最伤情，朱华春不荣。<br>\n后来有千日，谁与共平生？<br>\n望灵荐杯酒，惨淡看铭旌。<br>\n惆怅中何寄，江天水一泓。</center>","date":"2020-02-27","agreeCount":2,"discussionCount":3}