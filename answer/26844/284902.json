{"type":"answer","id":284902,"parentType":"question","parentId":26844,"uid":50925,"contents":"易经《比》卦，上六：<br>\n彖传：“后夫凶，其道穷也”。<br>\n卦辞：“后夫凶”。<br>\n爻辞：“比之无首，凶”。<br>\n象传：“比之无首，无所终也”。<br>\n［周易正义］：<br>\n“亲比贵速，若及早而来，人皆亲已故在先者 吉。若在后而至者，人或疏己，亲比不成，故“后夫凶”。或以“夫”为丈 夫，谓后来之人也。”<br>\n“他悉亲比，己独后来，比 道穷困，无人与亲，故其凶也。此谓上六也。”<br>\n［程传］：<br>\n“若相从之志，不疾而后，则不能成比，虽夫亦凶矣。 无所亲比，困屈以致凶，穷之道也。”<br>\n“上六阴柔不中， 处险之极，固非克终者也。”<br>\n［虞翻］：<br>\n“迷失道，故无所终 也。”<br>\n［杨简］：<br>\n“由初而比之，其比也诚，比不于其初，及终 而始求比，不忠不信，人所不与，凶之道也。“首”，初也、有始则有 终，无始何以能终，故曰“无所终”也。”<br>\n［子夏易传］：<br>\n“后夫道穷，虽求辅，凶也。”<br>\n“无诚于附，道穷，而比，戮，斯及矣，何终哉。”<br>\n<br>\n随笔小议：<br>\n从时序看，九五在世，非有信诚相比之。九五时过，上六返比时过之九五，后夫凶也，其道穷也。<br>\n从卦序看，上六，阴爻，志大才弱。又以阴乘九五之阳刚，是以九五之名制其下各爻，非诚信于九五，实消解九五之道也。凶，道穷之象也。","date":"2020-06-08","agreeCount":0,"discussionCount":0}