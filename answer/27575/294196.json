{"type":"answer","id":294196,"parentType":"question","parentId":27575,"uid":25065,"contents":"英語固無變音符，英文乃克有之。語，口所言也。文，筆所書也。嚴思始於嚴辭，其垂注哉。<br>\n<br>\n小鈣君已言其大端，不佞謹補其細者。<br>\n<br>\n變音符有數用，曰標音、分讀、別異、示源、示調等等。標音為其大者，變音符不勝英文拼寫之繁，故不用，詳見小鈣君論。<br>\n<br>\n分讀者，謂前後字母不合讀也，如法文Noël(耶誕)，ë謂oe分讀為/ɔɛ/，不合讀為/œ/。英文少分合讀之異，須分者如coexist(共存)，亦易知co(共同)為字首，果欲標之，亦用分字符作co-exist，故不需變音符。<br>\n<br>\n別異者，謂不施變音符則二字相混，如義文te(爾)、tè(茶)之異。英文常用字少形同之憂，故不需變音符。<br>\n<br>\n示源者，謂標示古語來源，如法文école(學堂)、épouse(配偶)古為escole、espouse，不標則e但為e，無以知也。不知亦無妨，故英文不用變音符。<br>\n<br>\n示調者，標示重音也，如教會拉丁文philosóphia(哲學)，重音在só音節。不標亦可，如教會拉丁文亦常不標，故英文無之。<br>\n<br>\n綜言之，變音符之諸用，英文或不堪之，或不須之，故不用。<br>\n<br>\n敬白","date":"2020-06-24","agreeCount":3,"discussionCount":0}