{"type":"video","id":2369,"title":"立場新聞：童裝店擺香港民主女神像　出售所有內地業務　周小龍的政治覺醒","uid":41137,"topics":[2371,2455,3844],"contents":"荃灣一家童裝店前日（16日）在大門中央豎立民主女神像，引來迴響。有人欣賞品牌立場，紛紛到場「打卡」、幫襯；另一邊廂卻被《環球時報》旗下《環球網》以「在內地錢掙夠了？」為題，指店鋪擺放的是「暴徒像」。老闆周小龍自言在反送中運動「覺醒」，面對批評，他反問：「『阿爺』係我股東咩？」<br>\n<br>\n荃灣愉景新城的童裝店 Chickeeduck 平日中午時份，人流不絕，與鄰近店鋪形成強烈對比。「加油呀！」、「做得好！」有市民專程到店內與民主女神像合照，見到老闆周小龍亦不忘跟他打氣。「估唔到咁好反應，噚日人流同生意都升咗好多，亦證明市民是支持民主的。」周小龍笑說。<br>\n<br>\n周小龍經營 Chickeeduck 30年，曾在內地經營溜冰場生意，不過上月周小龍已賣去所有內地業務，原因是不想拖累內地的生意夥伴，「因為你喺香港稍為支持民主、發聲的，佢（內地政府）便會找辦法打壓你。」他憶述早前曾接受訪問，表示願意捐款支持反送中，豈料已引來內地公安注意，到他位於湖南長沙的溜冰場，要求與他會面及索取其回鄉證資料。<br>\n<br>\n他自言曾是政府的「粉絲」﹐在 2014 年支持政改方案，「你話我『袋住先』、廢佬都好，我嘅想法係中央政府經過一段時間會俾我哋更多（民主）﹐但原來2019年送中條例的時候係愈俾愈少，我就立刻醒覺，原來戴耀庭嘅說法係啱嘅，原來班學生是啱嘅。而家諗番轉頭，我會話自己思想狹窄。」<br>\n<br>\n自言生意人的他，見盡政府和商界手段，說只要給條生路，很多事都願意「啃」，唯獨「反送中」事件觸及他的底線，「如果條例係好，點解唔好好哋諮詢？」、「最嬲係李家超話唔犯法就無事，不如你試下喺大陸做生意先啦？」於是去年6月9日，周小龍第一次上街。<br>\n<br>\n他表示自他表明立場之後，收到不少商界朋友提醒，勸他不要太過出位，但周小龍仍然堅持發聲：「喺你嘅零售鋪頭入面講民主教育，但要諗下『阿爺』點諗，我唔明個 logic 喺邊囉。這度係自由社會，各有各做生意，有人有顧慮要避忌，但我覺得香港人的核心價值就是沒顧慮。」<br>\n<br>\n由上街，到接受媒體訪問支持反送中，再到在店內放民主女神像。周小龍指自己這一年的最大轉變就是不再沉默。記者問他，生意不再重要？他回答道，「當你見到唔公義嘅事，政府又繼續搞到咁，有啲似癌症病人拒絕化療，衝出去啦！」<br>\n<br>\n現時店內的民主女神像預計會擺放至下周三，他表示如其他商場允許，希望可將女神像運至其他分店展示。他期望本港其他中小企以至大企業都可以跟隨發聲，堅守香港原有的自由。<br>\n<br>\n<a href=\"https://www.thestandnews.com/politics/%E7%AB%A5%E8%A3%9D%E5%BA%97%E6%93%BA%E9%A6%99%E6%B8%AF%E6%B0%91%E4%B8%BB%E5%A5%B3%E7%A5%9E%E5%83%8F-%E5%87%BA%E5%94%AE%E6%89%80%E6%9C%89%E5%85%A7%E5%9C%B0%E6%A5%AD%E5%8B%99-%E5%91%A8%E5%B0%8F%E9%BE%8D%E7%9A%84%E6%94%BF%E6%B2%BB%E8%A6%BA%E9%86%92/\" rel=\"nofollow noreferrer noopener\" target=\"_blank\">https://www.thestandnews.com/politics/%E7%AB%A5%E8%A3%9D%E5%BA%97%E6%93%BA%E9%A6%99%E6%B8%AF%E6%B0%91%E4%B8%BB%E5%A5%B3%E7%A5%9E%E5%83%8F-%E5%87%BA%E5%94%AE%E6%89%80%E6%9C%89%E5%85%A7%E5%9C%B0%E6%A5%AD%E5%8B%99-%E5%91%A8%E5%B0%8F%E9%BE%8D%E7%9A%84%E6%94%BF%E6%B2%BB%E8%A6%BA%E9%86%92/</a>","videoUrl":"https://www.youtube-nocookie.com/embed/1My8BgwbxoY","date":"2020-06-20","agreeCount":12,"discussionCount":0}